Title,Body,Url,Category
Abakuru b’ibihugu bya EAC bagiye guhurira mu nama yiga kuri COVID-19,"Abakuru b’ibihugu bigize umuryango wa Afurika y’Iburasirazuba,  bazatarena ku wa gatatu taliki  ya 15 Mata 2020 mu nama izaba yiga ku cyorezo cya Virusi ya Corona.
Ni amakuru yemejwe na Dr Vincent Biruta, umuyobozi w’inama y’Abaminisitiri b’umuryango wa Afurika y’Iburasirazuba, mu itangazo rigenewe ibihugu binyamuryango bya EAC.
Iyi nama y’abakuru b’ibihugu izaba hifashishijwe uburyo bw’iyakure ry’amashusho (Vidéo Conférence). Ni inama ije mu gihe umuryango wa Afurika y’Iburasirazuba n’Isi bugarijwe n’icyorezo cya Virusi ya Corona.
Muri iyi nama byitezwe ko ibihugu binyamuryango bya EAC bizarebera hamwe uko byafatanya mu kwirinda ikwirakwira ry’icyorezo cya Virusi ya Corona, no gukomeza urujya n’uruza rw’ibicuruzwa mu karere.
Ni inama ije nyuma y’iheruka guhuza abaminisitiri b’ubuzima bo muri ibi bihugu n’abandi batandukanye bashinzwe ibikorwa by’uyu muryango yabaye mu kwezi gushize iyobowe na Minisitiri w’ubuzima w’u Rwanda, Dr Daniel Ngamije, yafatiwemo ibyemezo 12 byose bifitanye isano no kwirinda ikwirakwira rya Coronavirus. Na yo yari yabaye hifashishijwe Video Conference.
Yafatiwemo imyanzuro 12 irimo, gusaba ibihugu bigize EAC gukomeza gushyira mu kato k’iminsi 14 abaza muri aka karere. Harimo kandi gusaba ibihugu gukomeza gusuzuma 100% abinjira n’abasohoka hakoreshejwe uburyo bugezweho bwifashisha imirasire mu kwirinda icyuho mu bagenzi bashobora kuyikwiza.
Bemeje ko urujya n’uruza rw’ibicuruzwa mu karere rukomeza ariko imodoka zibitwara zikagenzurwa ko zitarengeje abantu batatu, na bo bagasuzumwa kuko bari mu bafite ibyago byo kwandura no kwanduza.
Ikindi bavuze ko ibyo batwaye mbere yo kwambuka bizajya bibanza gukizwa ibishobora kubyanduza kandi ababitwaye bagashyirwa mu kato k’iminsi 14 bigendanye n’amabwiriza y’aho bagiye.
Abatwara amakamyo basabwe guhagarara ahantu hagenwe gusa mu kwirinda ko habaho gukwirakwiza iyo ndwara.
Abaminisitiri bashyizeho uburyo bahuriyeho bwo kugenzura ibyo bumvikanyeho no guhanahana amakuru kuri iki cyorezo mu karere nk’uko itangazo ryabo ribivuga.
Ni ubwa mbere muri uyu mwaka wa 2020 abakuru b’ibihugu binyamuryango bya EAC bagiye kuganira, nyuma y’inama eshatu bagiye bapanga kugirana gusa bikarangira zisubitswe bya hato na hato.
",https://bwiza.com/./?Abakuru-b-ibihugu-bya-EAC-bagiye-guhurira-mu-nama-yiga-kuri-COVID-19,Politics
Hon. Bamporiki yagaragaje impamvu abandika kuri Jenoside bakiri bake,"Muri iki gihe u Rwanda rwibuka ku nshuro ya 26 Jenoside yakorewe Abatutsi, Umunyamabanga wa Leta muri Minisiteri y’Urubyiruko n’Umuco, Bamporiki Edouard asanga kuba hari abantu batari bahugukira kwandika ku mateka ya Jenoside yakorewe Abatutsi,biterwa n’uko hari abantu bakibana n’ibikomere by’amateka yaranze u Rwanda abandi bakaba bakiboshywe nayo.
Ibi yabivuze kuri uyu wa Kabiri tariki 7 Mata 2020, umunsi Abanyarwanda bose n’inshuti z’u Rwanda bibuka Jenoside yakorewe Abatutsi mu 1994, igikorwa kimara iminsi 100.Kuri iyi ncuro kwibuka bikaba birimo gukorerwa mu ngo bitewe no kwirinda ikwirakwira ry’icyorezo cya Covid-19.
Mu kiganiro na RBA,uyu munyapolitiki akaba n’umwanditsi yagarutse ku mbogamizi ituma hakiri icyuho ku bandika kuri Jenoside yakorewe Abatutsi,avuga ko biterwa n’uko hari abantu benshi bakiri imbohe z’amateka abandi bakiboshywe n’ibikomere byayo bigatuma batanitabira kwibuka bityo bigatuma kwandika ku mateka ya Jenoside bititabirwa cyane.
Ygize ati “Iyo twibuka,burya dukwiye no kugira ikindi twibuka ko abo twibukana batari bahari kirya gihe. Hari abatangiye kwibuka tumaze imyaka 10 twibuka, hari n’abatangiye kwibuka tumaze imyaka 15 twibuka kubera ko aribwo bari bakihagera ariko hari n’abakibohewe mu miryango yabo bakiboshywe n’ingengabitekerezo y’ivangura bataribuka.Abo ntibaratera intambwe ngo baze mu bandi,barutwa n’abamaze imyaka 10 bavutse. Urumva rero muri uru rugamba dufatanya kugirango tuzagere kuri iriya ntera yo gukora ubushakashatsi hari ibiba byabanje byo gukira ibikomere.”
Bamporiki Edouard yagiye yandika ndetse anakora ibihangano bitandukanye bivuga kuri Jenoside yakorewe Abatutsi 1994.
Imwe mu nyandiko ye iheruka ni igitabo yashyize hanze muri 2017 yise “Mitingi Genocidaire” gikubiyemo ubuhamya bw’abakokoze Jenoside banabyiyemerera, hakaba n’umuvugo we witwa “Iyo badasembwa” yasohoye.
",https://bwiza.com/./?Hon-Bamporiki-yagaragaje-impamvu-abandika-kuri-Jenoside-bakiri-bake,Politics
Ubuhinde:Abayobozi bakuru bazigomwa 30% by’umushahara mu gihe cy’umwaka," Muri ibi bihe bya coronavirus mu Buhinde,Minisitiri w’Intebe Narendra Modi,mu nama yagiranye n’abayobozi bakuru b’igihugu bafashe umwanzuro wo kugabanya 30% by’imishahara yabo uhereye kuwa 1 Mata 2020 bikazamara umwaka mu rwego rwo guhangana  n’icyorezo cya coronavirus.

Uretse imishahara, amafaranga yahabwaga abagize inteko Nshingamategeko mu gushyira mu bikorwa imwe mu mirimo iri mu nzego bayobora, na yo azahagarikwa by’agateganyo mu gihe cy’imyaka ibiri mu rwego rwo gufasha abagizweho ingaruka n’iki cyorezo.
Mu kiganiro n’itangazamakuru, Javadekar yavuze ko iri gabanywa ry’imishahara riteganywa n’itegeko ry’umurimo ryo mu mwaka 1954, rigenda igabanywa ry’imishahara, amafaranga bahabwa abafasha mu kazi ndetse n’ayo bahabwa muzabukuru angana na 30 %. Ibi birahera kuwa 1 Mata 2020 bizamare umwaka wose.
Muri Afurika, igihugu nka Kenya na cyo kiyemeje kugabanya 15 % ku mishahara y’abayobozi bakuru n’abagize Inteko Nshingamategeko mu rwego rwo guhangana na Coronavirus.
Ku Cyumweru tariki 5 Mata 2020, ni bwo Ibiro bya Minisitiri w’Intebe byatangaje ko mu rwego rwo gukomeza kurwanya Coronavirus, Leta y’u Rwanda yemeje ko abagize Guverinoma bose, abanyamabanga bahoraho, abayobozi b’ibigo bya Leta, ndetse n’abandi bayobozi mu nzego nkuru z’igihugu bazigomwa umushahara w’ukwezi kwa Mata 2020.
",https://bwiza.com/./?Ubuhinde-Abayobozi-bakuru-bazigomwa-30-by-umushahara-mu-gihe-cy-umwaka,Politics
Bamwe mu Bongereza ntibishimiye ijambo ry’Umwamikazi kuri coronavirus,"Bamwe mu Bongereza biganjemo urubyiruko ntibishimye ijambo Umwamikazi Elizabeth II yaraye atangaje,rigamije guhumuriza abaturage no gukomeza gufata mu mugongo ababuze ababo kubera icyorezo cya covid-19.
Umwamikazi Elizabeth mu ijambo rye yatambukije mu buryo bw’amashusho,y ashimiye abaganga n’abandi bakora mu nzego z’ubuzima, yashimiye kandi abitanga mu buryo bwo gushyigikira bagizweho n’ingaruka z’icyorezo ndetse anakangurira abaturage kuguma mu ngo zabo nk’imwe mu ngamba yagiye ifatwa hirya no hino ku isi.
Nubwo mu Bwongereza Umwamikazi ari umuntu ukomeye, bamwe mu rubyiruko banze kureba no gutega amatwi ubutumwa bwe ku cyorezo cya coronavirus. Megan w’imyaka 26 usanzwe ukora akazi ko kwita ku bana, yabwiye RFI ko nubwo yubaha ubutegetsi atari kureba ijambo ry’Umwamikazi. Yagize ati“ Njye natega amatwi abantu baba bihuriye n’abarwayi wenda nka Polisi cyangwa abaganga.""
Umunyeshuri mu bijyanye n’ubwubatsi, Ahmed w’imyaka 26 we ngo ntiyigeze areba ijambo ry’Umwamikazi kuko yumvaga ntacyo ryamufasha haba mu by’umuco ndetse no mu by’ubukungu.
Umunyeshuri wimenyereza umwuga w’ubuforomo utashatse ko amazina ye atangazwa, we yavuze ko ntacyo yari kuba areba kuko yibereye ku kibuga biri kuberaho.Yagize ati"" Dukeneye ibikorwa bifatika atari imvugo zirema abantu agatima gusa.""
Abenshi bavuze ko bakeneye kumva ubuhamya n’inama za Polisi n’inzego z’ubuzima aho kumva ikinamico zuzuye ibinyoma abanyapolitiki baba babakinira kandi icyorezo gikomeje gufata indi ntera mu Bwongereza.
Urubuga Worldometer rugaragaza ko kuri ubu, Ubwongereza bubarura abarwayi ba Coronavirus 42,737 mu gihe 4,934 yabahitanye naho 135 bakize iki cyorezo.
",https://bwiza.com/./?Bamwe-mu-Bongereza-ntibishimiye-ijambo-ry-Umwamikazi-kuri-coronavirus,Politics
"Burundi-Gitega:CVR yerekanye indi mibiri 2,653 y’abazize ubwicanyi bwo muri 1972","Ishyaka rishinzwe kumenya ukuri no kubabarirana,CVR,ryongeye kwereka imbaga y’abarega 4000,imibiri 2,653 y’abantu bishwe mu bwicanyi bwo mu mwaka wa 1972 hari mu gitambo cya misa yo kubasabira mu mudugudu wa Mashitsi ho mu ntara ya Gitega.
Iyi mibiri  2653 y’abaguye mu bwicanyi bwo mu 1972,bari batawe mu binogo birindwi muri komine Giheta y’intara ya Gitega,ikaba ije isanga indi mibiri 7348 yari yasanzwe mu binogo umunani muri aka gace mu gikorwa cyo gushakisha abajugunywe mu  byobo CVR yakoze muri Werurwe.
Muri Mutarama,CVR yari yavumbuye  indi mibiri 142,505 yasanzwe mu binogo ibihumbi 4000 mu mudugudu ya Mashitsi na Nyabunyovu iri muri iyo komine ya Giheta aho abagize iri shyaka babikora hagamijwe kwerekana ukuri ku byabaye.
Umwe mu bayobozi ba CVR ushinzwe ubucukuzi no kumenyesha amakuru CVR, Aloys Batungwanayo,yabwiye BBC ko nyuma yo kubona imibiri hazakurikiraho kumenya abishwe,ababishe ndetse n’impamvu bishwe bityo abwira abafite amakenga kuri iki gikorwa ko hatazagaragazwa ab’ubwoko bumwe abandi ngo birengagizwe kuko abapfuye bose ari Abarundi kandi ishyaka na ryo rigizwe n’Abahutu,Abatutsi n’Abatwa.
Nyuma yo kubona ubwigenge,u Burundi bwabayemo ubwicanyi mu myaka ya 1965,1969,1972,1988 na 1993 gusa ubugenderwaho cyane ni ubwa 1972 bwatikiriyemo Abahutu ibihumbi ariko kandi ubwo  muri 1988 na 1993 na bwo bwatikije Abatutsi benshi cyane cyane mu ntara ya Kirundo na Ngozi.
Batungwanayo yasabye Abarundi babuze ababo kwihangana,kuko kugaragaza ukuri ari byo bizatuma abahemutse n’abahemukiwe biyunga.Yagize ati""Iyo umuntu arwaye ikibyimba,kugira ngo gikire urakimena.Mu kukimena uwo ukimenera arababara ndetse akanagutuka,twe rero turi kumena Abarundi ibibyimba.""
Mu mwaka wa 2000, ishyaka CVR ryashyizweho mu masezerano yabereye I Arusha hagamijwe  gushakisha ukuri ku bwicanyi bwabaye kuva 1885 ubwo abakoloni bazaga mu Burundi kugeza muri 2008.
Guhera mu ntangiriro za 2020,CVR imaze kuvumbura imibiri irenga 152,506 mu binogo rusange 4,163 gusa hakaba hari n’indi  mibiri itashoboye kubarurwa kubera kwangirika cyane dore ko hashize  imyaka irenga 48.Iyi mibare ishobora kugenda yiyongera uko amakuru abonetse.
",https://bwiza.com/./?Burundi-Gitega-CVR-yerekanye-indi-mibiri-2-653-y-abazize-ubwicanyi-bwo-muri,Politics
Ellen Johnson wayoboye Liberia yasabye isi guhuza imbaraga muri ibi bihe,"Uwahoze ari Perezida wa Liberia, Ellen Johnson Sirleaf, yahamagariye isi kumwumvira igahuza imbaraga mu kurwanya icyorezo cya Coronavirus cyugarije isi, nk’uko gushyira hamwe byatumye igihugu cye n’isi muri rusange babasha gutsinda Ebola mu mwaka wa 2014.
Ibi uyu mugore wabaye Perezida wa mbere w’umugore wa Liberia ndetse no muri Afurika, yabitangarije BBC mu kiganiro bagiranye asubiza ku nkunga yaha isi muri ibi bihe bihambaye irimo. Yagize ati"" Kuwa 19 Ugushyingo 2014, ubwo Ebola yari ikajije umurego muri Afurika y’Iburengerazuba no mu gihugu cyanjye, iki cyorezo cyari kimaze guhitana abantu 2000 ari na ko abandi bakomeje kwandura, nandikiye ibaruwa isi nyisaba ko yamfasha.
Johnson yakomeje avuga ko ubwo yasabaga ubufasha igihugu cye kiri mu bihe bibi by’icyorezo ndetse kinakomotse mu bukene cyatewe n’intambara, icyo gihe isi yaramwumvise ndetse iramufasha abasha gutsinda icyorezo cya Ebola. Ku kijyanye na Coronavirus, Johnson avuga ko habayeho ikibazo cyo kugira amakuru ku cyorezo ubwiru, maze ibihugu bikabifata nkaho ari ikibazo kireba Ubushinwa gusa bikarinda aho bifata intera ingana gutya biri ubu.
Ellen Johnson Sirleaf yabaye Perezida w’igihugu cya Liberia kuva mu 2006 kugeza 2018 akaba ari na we mugore wa mbere watorewe kuyobora igihugu ku mugabane wa Afrika. Yayoboye imyaka 12 harimo n’imyaka yadutsemo icyorezo cya Ebola, hagati ya 2014 na 2016, aho cyahitanye abantu bageze ku 5000 mu gihugu cye.
",https://bwiza.com/./?Ellen-Johnson-wayoboye-Liberia-yasabye-isi-guhuza-imbaraga-muri-ibi-bihe,Politics
Ni iki kihishe mu mubano mwiza hagati y’u Rwanda na Congo muri iki gihe?,"Umubano w’u Rwanda na Repubulika iharanira Demokarasi ya Congo kuva Jenoside yakorewe Abatutsi yarangira mu 1994, wagiye urangwa no kutizerana, kwishishanya, ndetse rimwe na rimwe hakabaho gukozanyaho hagati y’ibihugu byombi, ariko kuri uyu munsi iyo urebye imibanire y’ibi bihugu kuva Perezida Felix Tshisekedi yajya ku butegetsi, ubona hari intambwe ndende imaze guterwa ndetse bigatangaza bamwe bibaza ikibyihishe inyuma mu gihe hari abandi banyepolitiki n’abavuga rikijyana basa nk’abatabyishimira.
Kugirango ubashe kumva neza ibya gatebe gatoki mu mibanire ya Repubulika iharanira Demokarasi ya Congo n’u Rwanda, byagusaba kubanza gusubira inyuma mu mateka ya vuba, aho mu mpera z’ i 1996 u Rwanda rwateraga inkunga Abanyekongo bayobowe na Laurent Desire Kabila , bari barambiwe ingoma ya Perezida Mobutu, bakamuhirika ku butegetsi ku ngufu.
U Rwanda rwafashije aba Banyekongo, rushaka impinduka mu buyobozi bw’icyahoze ari Zaire, cyari gifitanye umubano w’akadasohoka n’ubutegetsi bwa Habyarimana, ndetse kikaba cyari cyakiriye abahunze nyuma yo gukora Jenoside yakorewe Abatutsi muri Mata 1994,  biteguraga kongera gutera u Rwanda ariko batoteza Abanyekongo bavuga Ikinyarwanda muri Zaire.
Impamvu nyamukuru ariko ku Rwanda yari ugukumira ibitero byategurwaga ku Rwanda na bamwe mu bahoze mu gisirikare cy’u Rwanda, EX-FAR ndetse n’Interahamwe bitegurirwa ku butaka bwa Zaire.
Nyuma y’urugamba u Rwanda na Uganda byagizemo uruhare bifasha Kabila gukura Mobutu rwarangiye mu 1997, ikitwaga Zaire kigatangira kwitwa Repubulika iharanira Demokarasi ya Congo, nta gihe kinini cyashize L. D. Kabila yirukana Abanyarwanda n’Abagande bamufashije, bituma haduka intambara yiswe Intambara ya Kabiri ya Congo yatangiye muri Kanama 1998 irangira muri Nyakanga 2003.
Nyuma y’uko kutumvikana n’intambara zitandukanye, Abanyekongo bagiye bafata u Rwanda nk’umwanzi wabo ndetse muri iyi minsi bamwe mu banyapolitiki n’abavuga rikijyana ntibahisha ko kugirango Congo igire amahoro ari uko batera u Rwanda bakarwigarurira. Muri urwo rwego, ubwo bamwe mu ba Congoman babonaga Perezida Tshisekedi afatanye mu kiganza na Perezida w’u Rwanda, Paul Kagame, bavuze amagambo menshi kugezaho babifashe nk’ubugambanyi .
Kubera iki Tshisekedi?
Mbere yo kuva ku butegetsi, Joseph Kabila, yasaga nk’uwashyize Congo mu kato mu izina ry’ubusugire bw’igihugu rimwe na rimwe bufatwa nabi. Urubuga rwa africablogging ruvuga ko Congo yagiye igirana amakimbirane atari ngombwa n’ibihugu nk’u Bubiligi, Leta Zunze Ubumwe za Amerika, Ubumwe bw’u Burayi n’ibindi.
Ariko akigera ku butegetsi, Perezida Tshisekedi yagaragaje ubushake bwo kuvugurura politiki mpuzamahanga ya Congo asubukura umubano na buri wese, bituma iki gihugu cyongera kuva mu kato k’amahanga. ku ikubitiro yakoze ingendo mu baturanyi nk’u Rwanda na Uganda ashaka kubyutsa imibanire ku rwego rw’ibihugu n’akarere , agamije kureshya ibi bihugu mu bufatanye mu by’ubukungu na Congo.
Kuri ubu, Kompanyi Nyarwanda y’ingendo zo mu kirere, Rwandair Express, guhera muri Mata 2019, yatangiye ingendo ziva i Kigali zijya i Kinshasa, mu gihe u Rwanda rwari rumaze igihe rubisaba byaranze.
Mu kiganiro cyihariye yagiranye n’ikinyamakuru cyo mu Budage cya Die Tageszeitung, muri Kamena 2019, Perezida Paul Kagame yagaragaje ko ubutegetsi bwa Joseph Kabila wahoze ayobora Congo bwari bwaritambitse icyifuzo cya Sosiyete Nyarwanda ikora ingendo zo mu kirere, RwandAir, cyo kwerekeza mu Mujyi wa Kinshasa mbere y’uko izo nzozi ziba impamo ku butegetsi bw’uwamusimbuye Félix Tshisekedi.
Ikintu Tshisekedi agerageza gukora ni ikintu cyo gushimwa kuko Afurika aho igeze idakeneye guhora mu makimbirane ahubwo ikeneye kurushaho kwegerana no gufatanya mu inzira y’iterambere yakomeje gusigaramo inyuma kubera ibibazo bya politiki. Congo ikaba idakeneye kuguma muri politiki y’intambara, kwihorera cyangwa kwica ku baturanyi bayo barimo n’u Rwanda.
Mu kugerageza kandi gusubiza mu buryo umubano w’ibihugu byombi, kimwe mu bintu Tshisekedi yahereyeho ni ukurwanya imitwe y’inyeshyamba z’Abanyarwanda ikorera muri Congo nka FDLR n’indi iyikomokaho, aho muri Nzeri 2019, Umuyobozi w’uyu mutwe, Sylvestre Mudacumura yishwe n’igisirikare cya Congo, mu gihe abandi bayobozi bawo barimo uwari umuvugizi n’ushinzwe ubutasi bari barafashwe mu mpera za 2018 bakoherezwa mu Rwanda.


Iyi foto yavuzweho byinshi (src urugwiro)
Nubwo bimeze gutyo, hari bamwe mu banyepolitiki bo muri Congo n’abavuga rikijyana bakomeje gukemanga iyi mibanire mishya y’igihugu cyabo n’u Rwanda.
Byarushijeho gufata intera ubwo ifoto yafashwe ku itariki 08 Ukuboza 2019 igaragaza ba perezida Tshisekedi na Kagame bafatanye mu kiganza bari kumwenyura, yatangiraga gukwirakwira ku mbuga nkoranyambaga. Tshisekedi yari mu Rwanda yitabiriye Iserukiramuco rya Kusi Ideas.
Bamwe muri aba banyapolitiki nka Seth Kikuni, wari umwe mu bakandida mu matora y’igihugu yo mu Ukuboza 2018, utarashimishijwe n’iyi foto yagize ati: ""Byibuze dukwiye gutekereza imiryango y’abantu bapfiriye mu burasirazuba bw’igihugu kuva mu 1996.""
Iki gitekerezo cye cyarakwirakwijwe, biba ngombwa ko umuvugizi wa Perezidansi ya Congo, Kasongo Mwena Yamba Y’amba agira icyo avuga kuri iyo foto itaravugwagaho rumwe.
Havuzwe byinshi, bigera aho hazamurwa umugambi wa ""Balkanisation"" bavuga ko ugamije komora bimwe mu bice bya Congo bikomekwa ku Rwanda.
Muri Mutarama 2020, Karidinali Fridolin Ambongo, yasabye ibihugu bituranye na Congo ""guhagarika kujugunya abaturage babyo muri Congo"". Yavugaga ko hari Abanyarwanda n’Abagande bakomeje kwimukira ku butaka bwa Congo hagamijwe komeka ibyo bice bajyamo kuri ibyo bihugu, ikintu ariko kitigeze kigaragarizwa ibimenyetso.
Iki kibazo cyari cyazamutse mu Ukuboza 2019 ubwo uwahoze ari Minisitiri w’Intebe wa Congo, Adolphe Muzito, kuri ubu akaba ari Umuhuzabikorwa w’Ihuriro LAMUKA ritavuga rumwe n’ubutegetsi, aho yavugaga ko kugirango Congo igire amahoro ari uko yatera u Rwanda byaba ngombwa ikarwigarurira.
Umujyanama wa Perezida Tshisekedi, Nicolas Kazadi we ariko akavuga ko Leta ya Congo n’iya Kigali bizi ibyo zirimo. Ati: ""Ahahise harakoreshwa ku mpamvu za politiki, ariko umubano hagati y’ibihugu byacu urakomeye nk’uko ukomeye,""
Umunyamabanga wa Leta muri Minisiteri y’ububanyi n’amahanga, Amb. Olivier Nduhungirehe nawe yagize ati: ""Ni ukuyobya uburari kw’abatavuga rumwe n’ubutegetsi na bamwe muri kiliziya batanyurwa no kongera kwegerana n’ibikorwa bya gisirikare biri gukorwa.""
Amakuru amwe n’amwe aturuka mu nzego za dipolomasi i Kinshasa, avuga ko byagiye biterwa no kudasobanuka gushikamye ku byerekeranye n’igitera uru rwego rw’ubwiyunge.
Kongera kubaka umubano w’ibihugu byombi ariko ni ibintu byafashe umwanya. Kugirango ubyumve neza, wasubira ku itariki 18 Mutarama 2019.
Amakuru avuga ko hari mu masaha y’umugoroba izuba rimaze kurenga i Kigali, ubwo uruhererekane rw’imodoka za kiyobozi rwanyuraga mu muhanda werekeza kuri Village Urugwiro. Mu bari muri izo modoka, harimo Kalev Mutond wahoze akuriye Inzego z’Ubutasi za Congo (ANR).
Africareports ivuga ko ibintu bitari byifashe neza icyo gihe, kuko umunsi wabanje, Perezida w’u Rwanda wari uyoboye Afurika Yunze Ubumwe, yari ataremera ibyavuye mu matora yahaye intsinzi Tshisekedi, agasaba ko muri Congo hagomba kujya intumwa ariko ubutegetsi bwa Kabila wari ku musozo ya manda ye burabyanga.
Ibi ntabwo byashimishije Joseph Kabila wabonaga u Rwanda rusa nk’urushyigikiye uruhande rwa LAMUKA narwo rutigeze rwemera intsinzi ya Tshisekedi rwemezaga ko azakorera mu kwaha kwa Kabila, biba ngombwa ko yohereza intumwa ze mu Rwanda.
Izi ntumwa zivuye mu Rwanda, nyuma y’amasaha 24, Urukiko Rushinzwe kurinda Itegeko Nshinga rwa Congo, rwemeje intsinzi ya Tshisekedi, Afurika Yunze Ubumwe nayo ibiha umugisha.
Muri urwo rugendo rwabo i Kigali ariko, u Rwanda rusa nk’urwaboneyeho gushyira ibuyefatizo ku hazaza h’umubano warwo na Repubulika iharanira Demokarasi ya Congo.
Nyuma y’amasaha macye gusa, nibwo abayobozi babiri ba FDLR, Ignace  Nkaka (Uzwi nka La Forge Fils Bazeye), wari umuvugizi, na Lt Col. Nsekanabo Jean-Pierre, wari ushinzwe ubutasi, batawe muri yombi nyuma y’ukwezi bakisanga mu Rwanda. Aha niho abantu batangiye kubona impinduka mu mubano w’ibihugu byombi.
Umwe mu badipolomate b’Umuryango w’Abibumbye mu karere yavuze ko ""amatora amaze guhabwa agaciro, Kigali yahise yumva ko kujya ku butegetsi kwa Tshisekedi byatanze amahirwe ya nyayo mu bya dipolomasi mu gihe imibanire yarwo na Uganda n’u Burundi yari ikomeje kuzamba.""
Ku itariki ya 17 Mutarama 2019, abakuru b’ibihugu byombi, Kagame na Tshisekedi, babonaniye bwa mbere imbonankubone i Addis Abeba, muri Ethiopia, ku itariki ya 26 Werurwe bongera guhurira i Kigali mu nama ya Africa CEO Forum.
Nyuma y’amezi abiri gusa, muri Gicurasi 2019, Perezida Kagame yagiye i Kinshasa yitabiriye umuhango wo gushyingura Etienne Tshisekedi, Se wa Perezida Felix Tshisekedi. Ageze kuri Stade ya Martyrs, Perezida Kagame yahawe amashyi y’urufaya.
Usibye ibijyanye na Dipolomasi, impande zombi zari zihangayikishijwe cyane n’ikibazo cy’umutekano.


Perezida Tshisekedi nawe ari mu bahuza bunga Uganda n’u Rwanda
Ku itariki ya 10 Gicurasi 2019, uwari Umugaba Mukuru w’Ingabo z’u Rwanda, Gen. Patrick Nyamvumba yagiye i Kinshasa, aho yaganiriye na bagenzi be bo muri Congo ku mpamvu ari ngombwa kurindirana umutekano no kongera ingufu mu bufatanye hagati y’ingabo z’ibihugu byombi.
Nubwo nta byinshi byavuzwe kuri uru ruzindiko, Africanreports ivuga ko kuva icyo gihe havutse Itsinda rihuriweho rishinzwe gukusanya amakuru y’ubutasi no kuyahanahana ryiswe ""Joint Intelligence Team"" rikusanya amakuru ya gisivili n’aya gisirikare ahabwa Ingabo za Congo zirwanya imitwe yitwaje ibirwanisho nk’uko byemejwe n’umwe mu basirikare bakuru ba Congo.
Ibi nibyo byatumye, abayobozi bakuru ba FDRL babiri, Lt. Gen. Sylvestre Mudacumura yicwa muri Nzeri 2019, naho Jean-Michel Africa yicwa mu Ugushyingo.
Ibi byavuzweho ibintu bitandukanye ababikurikiranira hafi bibaza ku mikoranire iri hagati ya Kinshasa na Kigali, ndetse bamwe bemeza ko nta kabuza ingabo z’u Rwanda zagize uruhare mu bikorwa byahitanye aba bayobozi ba FDLR, ariko Igisirikare cy’u Rwanda kirabihakana. Perezida Tshisekedi nawe yemeje ko nta bundi bufasha bakuye ku Rwanda usibye guhana amakuru.
Umwe mu bayobozi b’u Rwanda we yumvikanye avuga ati: ""Ingabo z’u Rwanda zikoranye na FARDC hagamijwe gukura mu nzira imitwe iteye ikibazo ku mutekano w’u Rwanda n’abaturage bo mu burasirazuba (bwa Congo) ntabwo mbona ukuntu ibyo byaba ikibazo.""
Kuva icyo gihe kugeza ubu, umubano w’ibihugu byombi ukomeje gutera imbere uko bwije n’uko bukeye, ariko benshi ntibarumva neza igikomeje gutera izi mpinduka cyangwa ababigiramo uruhare, gusa birashoboka ko Perezida Tshisekedi abona ibintu bitandukanye n’abamubanjirije, ba Kabila bombi, batigeze bagira umubano mwiza n’u Rwanda.
Nyuma yo kwiyunga n’u Rwanda, kuri ubu Tshisekedi ari no kugira uruhare mu kwurwunga na Uganda, afatanyije na Perezida Joao Lourenco wa Angola, bakomeje kuba abahuza b’impande zombi.Ibi byose bivuzwe haruguru bikaba muri bimwe byashingirwaho harebwa umubano mwiza uri hagati y’ibihugu byombi.


Umubano wa Congo n’u Rwanda uhagaze neza
",https://bwiza.com/./?Ni-iki-kihishe-mu-mubano-mwiza-hagati-y-u-Rwanda-na-Congo-muri-iki-gihe,Politics
Ndambiwe kuyobora igihugu-Perezida Magufuli,"Mu nama yagiranaga n’abanyamuryango b’ishyaka rya Chama Cha Mapinduzi riri ku butegetsi kuri uyu wa 13 Ukuboza 2019, Perezida wa Tanzaniya John Pombe Magufuli yavuze ko arambiwe kuyobora igihugu.
Perezida Magufuli yavuze ko ari akazi gakomeye, kandi ishyaka rye ririmo abantu bamusimbura beza kumurusha. Yagereranyije iri shyaka (CCM) n’uruganda rw’abayobozi beza.
""Ni ukuri dambiwe kwicara kuri uyu mwanya. Ndashaka kubabwira ko CCM rifite abantu benshi, kandi ku bwa gahunda yayo nziza yagiye ivamo abayobozi barimo ngewe. Hazaboneka undi muntu mwiza kundusha kuko ni uruganda. Ariko ndagira ngo mbasobanurire kandi mbisubiremo; aka kazi karavunnye. Kuva saa sita z’ijoro kugeza ubu ntabwo ndaryama."" Magufuli (Mharirishaji).
Perezida Magufuli yabaye Perezida wa Tanzania mu 2015, asimbuye Jakaya Kikwete, bombi bo mu ishyaka rya CCM. Kuva ku bwa Julius Nyerere washinje iri shyaka mu 1977, ni ryo ryonyine rivamo abakuru b’igihugu (Julius Nyerere, Benjamin Mkapa, Jakaya Kikwete na Magufuli).
Guhererekanya ububasha muri iki gihugu mu mahoro byabaye umuco mu gihe ahandi cyane muri Afurika bisaba ko haba intambara cyangwa se imyigaragambyo, byose bitikiriramo imbaga y’abantu. Perezida Magufuli na we atanga ikizere cyo kuzagendera muri uyu mujyo bitewe n’imyitwarire ye iranga buri muyobozi mwiza.
",https://bwiza.com/./?Ndambiwe-kuyobora-igihugu-Perezida-Magufuli,Politics
"Umubyibuho ni ubwiza bw’Abahimakazi, hari imigenzo bakora ngo bawugire","Inka ni rimwe mu matungo yororerwa mu rugo ahabwa agaciro gakomeye, ikaba ikimenyetso cy’ubukungu, imibereho y’umuryango n’umuco muri tumwe mu duce n’ibihugu ku isi harimo n’u Rwanda.
Inka ifite aka gaciro bitewe n’impamvu zitandukanye: Mu Buhinde hari abazifata nk’ibigirwamana, hari abazikundira ko zitanga inyama, umukamo, amavuta, ifumbire, impu zazo zikora ibikoresho nk’intebe ariko kandi hari n’abishimira kuzitunga gusa, bakazitaho, bakaziha agaciro ku buryo bugora bamwe kubyumva.
Umutambagiro wazo i Nyanza mu Rukari unyura abawureba kandi inka z’Inyambo (zigira amahembe manini kandi maremare) zisobanuye byinshi mu muco n’amateka by’u Rwanda.
Mu baha inka agaciro gakomeye harimo ubwoko bw’Abahima, burangwa n’imigenzo, ibyumvire ndetse n’imyizerere idasanzwe.
Abahima  ni ubwoko buba muri Uganda, mu majyaruguru y’uburengerazuba bw’iki gihugu, ahahoze ari Ankole. Hari abari mu gace ka Mbarara na Nakasele.
Ni aborozi b’inka b’intangarugero, bagakunda kuragirira inka zabo nkundwakazi mu bikuyu no mu mashyamba. Byavugwaga ko aho kugira ngo ukomeretse cyangwa ugonge inka y’Umuhima, wabimukorera ubwe.
Imigenzo ikorerwa umugeni w’Umuhimakazi mbere y’uko ashaka umugabo ifitanye isano n’inka
Abahima bizera ko umukobwa mwiza ari ubyibushye. Kugira ngo abyibuhe bamugaburira amata y’inka, inyama z’inka, ibiryo bitekeshejwe amavuta y’inka, ndetse akisiga n’amavuta y’inka.
Akarusho ni uko iyo umukobwa abura icyumweru ngo ashake umugabo, akimara yoga amata y’inka, byose bigakorwa mu buryo bwo kumushakira bwa bwiza.
Kimwe no mu Rwanda, cyane mu gihe cyo ha mbere, umuntu ufite inka nyinshi ni we wafatwaga nk’umukire, ufite nkeya aba ari umukene utifashije.
Birahagije kugira ngo Abahima bamenye ubutunzi bw’iwabo w’umukobwa bitewe n’uko angana. Umukobwa munini bigaragara ko iwabo batunze inka nyinshi kuko aba atarabuze ya mata, amavuta ndetse n’inyama. Unanutse we byumvikane ko bamubonamo ubukene bwo mu muryango we.
Hari imvugo yasakaye mu bantu ko ’Umukobwa w’uburanga aba yaranyoye amata’, wasanga iyi mvugo yaravuye mu Bahima bakunze korora inka z’amahembe maremare, za zindi mu Rwanda twita Inyambo.
Twumva kandi tukabwirwa ko agahugu kagira umuco, akandi uwako, kimwe n’uko agace kagira umuco wako, akandi bikaba uko. Ibihe na byo burya biratandukana, kuko hari ibyo twumva mu buryo bw’ubu (bugezweho), bitandukanye n’ubwa kera.
Ubu ngubu mu bihugu by’Afurika yo munsi y’Ubutayu bwa Sahara, usanga abakobwa banini ari bo bakunze kubona abagabo byihuse, ugasanga ariko uko ibihe bigenda biza, iyi myumvire igenda ihinduka, ari na ko abakobwa bagenda bafata imico itandukanye ituma hari ibyo bareka.
Hari umubare munini w’abakobwa bagerageza uko bashoboye kose (bakora imyitozo ngororamubiri cyangwa bakarya ibiryo bike cyane) kugira ngo batabyibuha. Ubwiza bw’umukobwa wo muri iki gihe mu bihugu bimwe na bimwe ni ’ukuba apima ibiro bikeya’. Ibiro bike byabaye ikimenyetso cy’ubuzima buzira umuze.
Iyi myumvire ishyigikirwa na gahunda nk’amarushanwa y’ubwiza nka Miss (ukongeraho igihugu ushatse). Abayakoresha bavuga ko ushaka kuyahatanamo agomba kuba atarengeje ibiro runaka, ariko ntihavugwa ngo ’ufite ibiro biri munsi y’ibi ntagomba kwitabira’. Ibi bituma umukobwa wese ushaka ubwiza ashaka uburyo yatakaza ibiro bye, cyangwa se agashaka uko abigenza ngo ntibirenge ibyo afite.
Bitewe n’umuco w’igihugu cyangwa w’agace runaka, kubyibuha k’umukobwa ni bwo bwiza bwe nk’uko kunanuka kwe ari bwo bwiza bwe.
",https://bwiza.com/./?Abahima-Umukobwa-ugiye-gushaka-umugabo-ahatwa-amata-akayoga-ndetse-akagaburirwa,Politics
Igitutu kuri Victoire Ingabire n’ icyatumye ava mu ishyaka FDU-Inkingi  ,"Uwahoze ari umuyobozi w’ishyaka rya FDU Inkingi ritemerewe gukorera mu Rwanda, Victoire Ingabire Umuhoza yatanze ubutumwa buziguye nyuma yo kotswa igitutu n’abakoresha imbuga nkoranyambaga kuri uyu wa 14 Ugushyingo 2019.
Igitutu kuri Ingabire Victoire cyaturutse ku ijambo Umukuru w’Igihugu cy’u Rwanda, Paul Kagame yagejeje ku banyarwandanda ku munsi w’irahira ry’abashya muri guverinoma n’abayobozi b’ingabo bashya.
Perezida Kagame yavuze ku mutekano w’igihugu wari waramaze kuba ikintu gisanzwe kuko wari warabaye akamenyero ariko hakaba hari abamaze iminsi bagerageza kuwuhungabanya, ati: "" Muraza kutubona"".
’Muraza kutubona’ ni ubutumwa Perezida Kagame yageneye abo yavuze ko bagize uruhare muri jenoside yakorewe Abatutsi mu 1994, barafungwa, bafungurwa bahawe imbabazi ariko ngo basubiye mu byaha bari barafungiwe. Perezida Kagame ati: "" Nimutabireka tuzabashyira aho mugomba kuba muri.""
Ubu ku mbuga nkoranyambaga, cyane nka ’Twitter’ muraza kutubona ni yo mvugo yadutse, ibwira abashaka guhungabanya umutekano w’igihugu (abanzi b’igihugu muri rusange).
Victoire Ingabire washinze ishyaka rishya, DALFA Umurinzi akaba anariyoboye nta byinshi yigeze avugira kuri Twitter, keretse gushyiraho ikiganiro yagiranye na kimwe mu bitangazamakuru gikorera kuri internet gifite umutwe ugira uti: ""Victoire Ingabire Umuhoza yatubwiye icyatumye asezera muri FDU-Inkingi agashinga irindi shyaka"". Yashyizeho ikindi kiganiro yagiranye n’ikindi gitangazamakuru gifite umutwe ugira uti: "" Nta bwoba mfite bwo gufungwa, sindakena byo kujya kwiba.""
Victoire Ingabire yabaye uwa mbere usanishwa n’ubutumwa bwa Perezida Kagame nk’uko bigaragara mu binyamakuru ndetse n’abakoresha imbuga nkoranyambaga.
Impamvu igagaragara abarimo Victoire ari bo bari basanzwe bavugwaho kwihisha inyuma ya politiki, demukarasi n’ubwisanzure. Ibi ni byo Perezida Kagame yatangaje kuri uyu wa 14 n’ubwo nta we yigeze avuga mu izina.
""Ndashaka kuburira bamwe mu bari hano bihisha inyuma y’ibintu nka politiki, demokarasi, ubwisanzure, ibintu natwe dushaka kandi tukaba ari twe ba mbere bo kubitanga"" Paul Kagame.
Impamvu ya kabiri ni uko Victoire ari mu bafungiwe gupfobya jenoside yakorewe Abatutsi, wafunzwe, agafungurwa ahawe imbabazi, akaba avugwaho gukomeza ingengabitekerezo ya jenoside ndetse no kwifatanya n’imitwe Leta ivuga ko ari iyi iterabwoba ishaka kubuza u Rwanda umudendezo.
Vicoire yavuze ko avuye mu ishyaka rya FDU Inkingi yari amazemo imyaka 13 kubera ko abo bari bafatanyije kuyobora baba hanze y’igihugu. Yahisemo gushinga irishya, DALFA Umurinzi riharanira iterambere, demukarasi n’ubwisanzure nk’uko yabitangaje nkuko bigaragara ku rubuga rwaryo.
Hari ababonye guhindura ishyaka kwa Ingabire nka politiki yo kujijisha. Aba  bamushinja kugira uruhare mu guhungabanya umutekano w’igihugu, yifatanyije n’imitwe irwanya ubutegetsi iri hanze y’igihugu. Hari abamushinja ndetse kugira uruhare mu gitero cyagabwe mu karere ka Musanze mu ntango z’Ukwakira.
Ku gitero  cya RUD Urunana mu Kwakira 2019 i Musanze, Ingabire Victoire yashyize hanze ubutumwa bugaragaza akababaro yatewe n’abiciwemo ndetse n’abagabye igitero. Ibi hari ababifashe nko kujijisha nk’uko basanzwe babimuvugaho. Ku wa 8 Ukwakira 2019, nyuma gato y’iki gitero, RIB yahamagaje Ingabire Victoire kugira ngo ahatwe ibibazo bijyanye nacyo kuko yakekwagaho kukigiramo uruhare.
",https://bwiza.com/./?Igitutu-kuri-Victoire-Ingabire-nicyatumye-ava-mu-ishayaka-FDU-Inkingi,Politics
Uganda ikwiriye kurwanya magendu iwayo aho kutishima igihe turinze umutekano wacu-Nduhungirehe,"Umunyamabanga wa Leta muri Minisiteri y’Ububanyi n’Amahanga Ushinzwe Umuryango wa Afurika y’Iburasirazuba (EAC), Amb. Olivier Nduhungirehe yabwiye bwiza.com ko  Uganda ikwiriye kurwanya magendu ku ruhande rwayo, aho kwijujuta igihe u Rwanda rwagize icyo rukora ngo rurinde umutekano warwo.

",https://bwiza.com/./?Uganda-ikwriye-kurwanya-magendu-iwayo-aho-kwijujuta-igihe-turinze-umutekano,Politics
Kigali: Leo Mugesera yanze kuburanishwa n'umucamanza avuga ko amwanga," Mu rukiko rw’ubujurire i Kigali, Leon Mugesera yavuze ko umwe mu bacamanza b’urukiko rw’ubujurire amwanga bityo atagomba kuba mu bamuburanisha, ibi byatumye urubanza rusubikwa. 
Ubwo bari bamuhaye ijambo ngo asubanure ubujurire bwe, Leon Mugesera yasabye ibintu bibi; kumenya amazina y’abamuburanisha no kwemererwa kuburana yicaye kubera uburwayi.
Yemerewe kuburana yicaye, ariko umucamanza amubwira ko atari ngombwa ko abacamanza bivuga amazina, ko amenya gusa ko ari ab’urukiko rw’ubujurire bari kumuburanisha.
Bwana Mugesera yatsimbaraye avuga ko bagomba kuyamubwira kuko hari ubwo yasanga hari uwo bafitanye ikibazo akamwihana (akamwanga).
Umucamanza yamubwiye ko bagiye kumwibwira wenyine, maze baramuhamagara imbere, we n’umwunganizi we Jean Felix Rudakemwa, begera abacamanza bababwira amazina yabo.
Mugesera yahise avuga ati: ""Uwitwa [...] ndamwihannye kubera urwango amfitiye"".
Yavuze kandi ko hari ibyemezo uyu yamufatiye mu rukiko rukuru.
Umuburanyi ntashobora kuburanishwa iyo hari umucamanza adashaka.
Umucamanza yahise ategeka ko iburanisha risubikwa kugira ngo urukiko rusuzume impamvu zo kuba uregwa yihannye umwe mu nteko y’abacamanza.
BBC yari aho iburanisha ryabereye, itangaza ko Mugesera w’imyaka 64, uyu munsi yari agarutse mu rukiko nyuma y’imyaka itatu akatiwe gufungwa burundu.
Yari yambaye ishapure ndende, aboneka nk’udafite imbaraga z’umubiri zihagije, birashimangirwa gusaba kuburana yicaye.
Iburanisha rigitangira, umucamanza yasubiyemo kenshi abwira abanyamakuru ko batemerewe gufata amajwi no gufotora.
Hanze y’urukiko abacungagereza babuzaga uwariwe wese kwegera no gufotora Leon Mugesera.
Mugesera w’imyaka 64 yoherejwe mu Rwanda na Leta ya Canada tariki 23/01/2012.
Nyuma y’imyaka ine aburana, mu kwezi kwa kane 2016 yahamwe n’ibyaha bya Jenoside n’ibyibasiye inyoko muntu, urukiko rukuru rumuhanisha gufungwa burundu.
Ibyaha yahamijwe bishingiye ku ijambo yavugiye ku Kabaya mu 1992, ubu ni mu karere ka Ngororero mu burengerazuba bw’u Rwanda, ashinjwa ko ryahamagariraga Abahutu kwica Abatutsi.
We ahakana ibyaha aregwa.
Urukiko ntabwo rwatangaje itariki uru rubanza mu bujurire ruzasubukurwaho.
",https://bwiza.com/./?kigali-leo-mugesera-yanze-kuburanishwa-n-039-umucamanza-avuga-ko-amwanga,Politics
Abagore b'i Rusizi na Bukavu bakuyeho igihu cyatumaga bishishanya,"Mu buhamya bwabo,abagore ba Rusizi na Bukavu bakora ubucuruzi bwambukiranya imipaka bibumbiye mu ihuriro COSOPAX bavuga ko mbere y’uko bihuza bakoraga mu bwishishanye bukomeye binatewe ahanini n’amateka ahise atari meza bavuga ko yaranze aka karere k’ibiyaga bigari arimo intambara z’urudaca zakurikiye Jenoside yakorewe abatutsi mu Rwanda, ariko nyuma y’uko bahujwe na Kiliziya gatulika n’umuryango witwa CRS n’ubuyobozi bukababa hafi bashishikajwe n’iterambere no guharanira amahoro mu bihugu byabo.
Iri huriro ngo rigizwe n’abagore 120 baturuka mu Rwanda,u Burundi na RDC bahujwe n’abasenyeri ba Diyoseze gatulika ya Cyangugu mu Rwanda,iya Bujumbura mu Burundi,iza Bukavu na Uvira muri RDC,buri Diyoseze ifite abagore 30, mu kubahuza aba basenyeri ngo bifashishije komisiyo z’ubutabera n’amahoro mu madiyoseze yabo n’umuryango wegamiye kuri kiliziya gatulika witwa CRS,hagamijwe kunoza imibanire myiza hagati yabo no guharanira ko ubucuruzi bari bahuriyeho butera imbere.
Mu buhamya bwa bamwe muri aba bagore ubwo abo mu Rwanda bashimiraga uyu muryango CRS wagize uruhare mu mahugurwa yo kwiteza imbere no guharanira amahoro wagiye ubaha ukaba usoje ibikorwa byawo bafatanyagamo, bavuze ko urwikekwe bamaze igihe bakoreramo rwabateraga igihombo gikomeye cyane,aho wasangaga nk’abanyarwandakazi bacuruza I Bukavu muri RDC bamburwa ibicuruzwa byabo bakabura aho baregera, abanyekongokazi na bo bakishisha abanyarwandakazi babita abagome,abicanyi n’andi mazina mabi,ku buryo ngo no kuganira byari bigoye,ariko ubu ngo amateka yarahindutse.
Nagizemariya Aliette uhagarariye COSOPAX yo muri Diyoseze gatulika ya Cyangugu,avuga ko mbere yo kwihuza iyo bajyanaga ibicuruzwa I Bukavu bahahuriraga n’ingorane zikomeye cyane zirimo kwamburwa ibyo bajyanye, imisoro ihanitse itagira ibisobanuro, gutukwa cyangwa kurebwa nabi mu buryo bwose,ingorane zikomeye zikaba ari uko n’uwamburwaga yacecekaga kubera kuba yagiye asa n’aho ari wenyine atazi n’aho yabariza,ibi kandi ngo bikaba no ku bagore bakoraga ubucuruzi nk’ubu I Bujumbura mu Burundi.
Avuga ko aho izi Diyoseze gatulika zimaze kubahuriza hamwe no kubereka ko ari abavandimwe mbere ya byose bagomba guharanira amahoro n’imibereho myiza bafatanije, batangiye kwisanzuranaho, ugize ikibazo mu kindi gihugu agahamagara bagenzi be bari muri iryo huriro mu gihugu arimo bakamufasha kigakemuka, imikoranire irushaho kuba myiza bagenda batera intambwe y’iterambere, bakaba bageze ku rwego rw’aho umwe ashobora gucumbika mu rugo rwa mugenzi we wo mu kindi gihugu byari nk’inzozi, bakanakopana ibicuruzwa bakazishyurana amafaranga nyuma bikagenda neza.
Ati’’ tuvuye kure rwose kandi imbaraga Diyoseze gatulika z’ibi bihugu,ubuyobozi bwite bwa Leta n’uyu muryango wa CRS bashyizemo ngo tunoze imibanire bagize umumaro ukomeye cyane, aho mbasha kujya I Bukavu cyangwa I Bujumbura nkaba nzi ko nta kibazo ngira nta n’aho kurara ndi bubure kandi ndi bufatwe neza,mbere ibyo ntibyashobokaga. Turi urugero rwiza rw’uko amahoro n’ubwumvikane hagati y’abaturage b’ibihugu by’ibituranyi bishoboka, ibibatanya bakabyibagirwa burundu bakimika ibibahuza.
Jeanne Kabungulu w’I Bukavu muri RDC,avuga ko bitashobokaga ko yarara mu rugo rw’umunyarwanda cyangwa umurundi ngo yumve aguwe neza kuko bumvaga nk’abanyarwanda ari abicanyi n’indyarya zishobora kugirira umuntu nabi ziseka, ariko ubu agenda mu Rwanda anezerewe,ashobora kurara mu rugo rwa mugenzi we I Kamembe ntacyo yishisha.
Ati’’twabaye umwe,turakorana byinshi,turishimye dushimiye n’ubuyobozi bwaduhuje,icyo dusaba gusa ni uko amahoro n’urukundo byakomeza kuranga abaturage bacu,ahari ibibazo bigakemuka mu mahoro tugakomeza inzira y’iterambere.
Kwihuza kw’aba bagore ngo kwageze no ku miryango yabo,aho n’abagabo babo batangije ihuriro nk’iri, bakaba bateganya gukora n’iry’urubyiruko n’izindi ngeri z’abaturage,bagateganya n’ibikorwa bahuriyeho bibateza imbere bafashijwe n’ubuyobozi bw’ibihugu byabo,umuyobozi w’ishami ry’ishoramari n’umurimo mu karere ka Rusizi , Habiyaremye Emmanuel akaba yarabijeje ubufasha ku ruhande rw’ubuyobozi bwite bwa Leta.
Musenyeri Hakizimana CÃ©lÃ©stin umushumba wa Diyoseze ya Gikongoro akaba n’umuyobozi w’iya Cyangugu, yabijeje gukomeza gufashwa kwagura imikorere,ashimira intambwe bateye asaba ko byagera kuri benshi amahoro n’imikoranire inoze bikaranga abatuye ibi bihugu bose.
[caption id=""attachment_147065"" align=""alignnone"" width=""811""] Bahawe ibyemezo by’ishimwe by’imibanire myiza no guharanira amahoro[/caption]
",https://bwiza.com/./?abagore-b-039-i-rusizi-na-bukavu-bakuyeho-igihu-cyatumaga-bishishanya,Politics
U Rwanda rurahakana ko rwabonye ubutumire bwa Uganda mu biganiro byari bitegerejwe i Kampala,"Biravugwa ko Guverinoma ya Uganda yahamagariye iy’u Rwanda kuzitabira ibiganiro byari bitegerejwe bizabera i Kampala kuwa 13 Ugushyingo nyuma y’aho bitashoboye kuba kuwa 16 Ukwakira nyuma y’ukwezi, nk’uko byari byemejwe nyuma y’inama ya mbere ya Komisiyo ihuriweho n’Ibihugu byombi ishinzwe gukurikirana ishyirwa mu bikorwa ry’amasezerano agamije gukemura ibibazo biri hagati y’ibihugu byombi, yabereye i Kigali, ariko u Rwanda ruravuga ko nta butumire bwa Uganda rwabonye.
Biravugwa ko Minisiteri y’Ububanyi n’Amahanga ya Uganda kuri iki cyumweru yoherereje ubutumire u Rwanda ivuga ko Abanyarwanda batumiwe muri iyi nama yari itegerejwe kuwa 13 Ugushyingo nk’uko bigaragara mu kinyamakuru Chimpreports, ariko aya makuru uruhande rw’u Rwanda rwayahakanye ruvuga ko narwo rwabyumvise gutyo.
Impande zombi zari zahuriye i Kigali mu nama ya mbere kuwa 16 Nzeri, zemeranya ko indi nama izaba nyuma y’iminsi 30. Iyi nama ariko ntiyabaye ndetse Uganda yatanze ibisobanuro nyuma y’iminsi 5 ivuga ko igitegura iyi nama.
Umuvugizi wa Guverinoma ya Uganda, Ofwono Opondo VOA ko impamvu itabereye igihe nk’uko byari biteganyijwe ari uko hari bamwe mu barebwa n’iyi nama ku ruhande rwa Uganda bari bagifite indi mirimo.
Ku ruhande rw’u Rwanda ariko, Umunyamabanga wa Leta muri Minisiteri y’Ububanyi n’Amahanga, Amb. Olivier Nduhungirehe, aravuga ko aya makuru nabo bayabonye mu itangazamakuru nta kindi bayaziho.
Abinyujije ku rukuta rwe rwa twitter, Amb. Nduhungirehe yavuze ko Uganda itigeze ibaganiriza kuri iyo tariki inama izabera ndetse n’ubwo butumire ntabwo babonye.

 
",https://bwiza.com/./?u-rwanda-rurahakana-ko-rwabonye-ubutumire-bwa-uganda-mu-biganiro-byari-bitegerejwe-i-kampala,Politics
Ingabo za Amerika zavanwe muri Syria zigiye koherezwa muri Irak," 
Abasirikare ba Leta Zunze Ubumwe za Amerika bavanwe mu nkambi nini bari bakambitsemo mu gihugu cya Syria kuri iki Cyumweru, aho bivugwa ko bazoherezwa muri Irak gukomeza urugamba rwo kurwanya iterabwoba.
Minisitiri w’ingabo wa Amerika, Mark Esper yavuze ko ingabo zose za Leta Zunze Ubumwe za Amerika zizahita zoherezwa mu burengerazuba bwa Irak gukomeza kurwanya umutwe w’iterabwoba wa Leta ya Kisilamu.
Mark Esper kandi nk’uko iyi nkuru dukesha VOA ivuga, yavuze ko abasirikare 700 batagitashye muri Amerika vuba nk’uko Perezida Trump yari yabitangaje.
Uyu muyobozi ariko ntiyavuze niba abo basirikare ba Amerika bazakomeza kurwanya iterabwoba muri Syria baturuka muri Irak.
Ni mu gihe avuga ko iki gishobora kuzaganirwaho mu nama ya OTAN iteganyijwe mu minsi iri imbere.
Icyemezo cya Perezida Donald Trump cyo kuvana ingabo muri Syria kikaba cyaratumye yotswa igitutu gikomeye cyane n’amshyaka abiri akomeye, ndetse iki akaba ari kimwe mu byemezo bishobora gutuma yeguzwa kiyongera ku bindi agenda afata ntibivugweho rumwe.
 
",https://bwiza.com/./?ingabo-za-amerika-zavanwe-muri-syria-zigiye-koherezwa-muri-irak,Politics
Hamenyekanye abagambaniye Gen Mudacumura uherutse kwicwa," Raporo yigenga y’akanama k’indwanyi zo mu mutwe wa FDLR, igaragaza ko Gen Mudacumura Sylvestre uherutse kwica n’abasirikare kabuhariwe b’igisirikare cya Repubulika Iharanira Demokarasi ya Congo (Hibou Special Force), yagambaniwe na bagenzi be. 
Abashyirwa mu majwi ni Gen Bgde Busogo, Col Nyembo na Col.Ruhinda bakaba ari abayobozi muri FDLR, bityo ngo hakaba bimwe batahuzagaho na Gen Mudacumura.
Iyi raporo ivuga ko mu ijoro ryo ku wa 18 Nzeri 2019, Gen.Mudacumura yumvise amasasu avuze ahaguruka agiye kureba ibibaye asanganirwa n’amasasu atatu mu gatuza, abishi be bahita bashaka gutwara n’umurambo we ariko ntibyakunda.
Mu busesenguzi bwakozwe n’izi mpuguke zisanga agace ka Bwito byerekeza Bukombo aho yarasiwe, yari asanzwe ahafite ibirindiro hari n’ingabo z’umutwe udasanzwe wa CRAP wa Koloneri Ruhinda. Umwe mu bari barinze kwa Mudacumura atunga agatoki Col Ruhinda ko yamuhamagaye ku cyombo akamubwira ngo bagerageze guhunga be kwiyahura muri ayo masasu bataramenya umwanzi uwo ariwe.
Ikindi cyabaye muri icyo gitondo ngo ni uko hari hateganijwe inama yagombaga guhuriramo abagize Komite nyobozi ya FDLR ndetse n’Ubuyobozi bw’ingabo za FOCA n’abafatanyabikorwa bayo harimo Umuyobozi wa Mai Mai Nyatura Gen. Domiko, kandi bose bagombaga kurara mu birindiro bya Mudacumura.
Amakuru ikinyamakuru Rwandatribune.com gikesha umwe mu bayobozi ba FDLR, avuga ko icyabatangaje ari uko Gen.Rumuri, Gen.Busogo,Col Ruhinda na Col Nyembo ndetse na Col Serge wari Komanda KIJE(ushinzwe uburinzi muri Commendement militaire) bose nta wahakandakiye, iryo joro Gen.Byiringiro we akaba yarohereje Umwanditsi mukuru we w’Umusivili witwa Sixbert, mu gihe Col Nyembo yari yamuburiye ko haraba ikintu kidasanzwe.
Amakuru y’ubutasi yashyizwe hanze byose byamaze kugenzurwa, bakomeje kwibaza ukuntu Gen.Mudacumura, yagombaga guterwa kuriya cyane ko ari umugabo wari uzwiho amakenga kandi nta muntu yapfaga kwizera.
Ni muri urwo rwego akanama kanzuye ko Gen.Busogo, Col Ruhinda na Col Nyembo na Col Serge bagize uruhare mu iyicwa rye. Gusa ngo ntacyo babatwara kuko iyi dosiye Gen. Byiringiro na Gen Omega hari ukuntu bari bayiziho.
Kuva muri 2000-2002 igihe FDLR yagabaga ibitero mu Rwanda bise Operation Oracle du Seigneur (bivuze Igitangaza cya Nyagasani) FDLR yahatakarije abasilikare benshi, Gen.Mudacumura yafashe icyemezo cyo kutongera kwishora mu ntambara batarubaka ubushobozi bw’uyu mutwe.
Nka Gen.Mudacumura wari ufite ubuzobere mu by’intambara yasangaga hakenewe umubare ufatika w’abasilikare ndetse n’imbunda n’amasasu bihagije bishobora guhangana na RDF.
Ku ruhande rwa Gen.Rumuri, Gen.Busogo,Col Ruhinda na Col Nyembo na Col Serge bo bakunva batangira imirwano ndetse hakaba ubufatanye Coallition na RNC, Mai mai Nyatura RUD-URUNANA n’abandi….
Mudacumura ngo yasangaga benshi muri abo bafatanyabikorwa nta bunararibonye bafite, urugero ni aho bavugaga nka Gen.Jean Michel wavuye muri FDLR ari Kapiteni agahita yiha ipeti rya Koloneri, agasanga FDLR yahera ku byo ifite.
Gen.Rumuri, Gen.Busogo,Col Ruhinda na Col Nyembo na Col Serge basanze kugira ngo bagere ku mpinduka bagezeho ari uko bamwikiza nibwo ngo batangiye kumupangira kugeza igihe Hibou Special Force imuhitanye.
Bimwe mu byo bifuzaga byaratangiye mu makuru akomeje kugera kuri Rwandatribune.com nuko aho RUD URUNANA itakarije ibirindiro muri Binza yimukiye ahitwa i Kirama mu birindiro bya Gen byiringiro Victor Rumuri akaba ari naho Gen.Afurika arwariye ibikomere by’amasasu.
 
",https://bwiza.com/./?hamenyekanye-abagambaniye-gen-mudacumura-uherutse-kwicwa,Politics
Burundi: Abademobe n’Imbonerakure bahawe imbunda mu gihe havugwa umwuka mubi mu gisirikare," Abademobe hamwe n’Urubyiruko rw’ishyaka CNDD-FDD riri ku butegetsi mu Burundi, bo muri Komini Buganda, Rugombo na Murwi, mu Ntara ya Cibitoke bahawe imbunda mu ijoro ryo ku wa Gatandatu tariki ya 19 na 20 Ukwakira 2019. Ibi bibaye mu gihe hamaze iminsi havugwa umwuka mubi mu gisirikare. 
Amakuru avuga ko ari ukuriye abademobe mu Ntara ya Cibitoke, DÃ©o Nsabimana, uzwi ku izina rya Muhumure wagenzuraga iryo tangwa ry’intwaro, ngo akaba yaragaragaye muri izi komini eshatu zatangajwe arimo gutanga izo ntwaro.
Ikinyamakuru cyo mu Burundi, Sosmedias dukesha iyi nkuru gitangaza ko izo ntwaro zatanzwe harimo imbunda zo mu bwoko bwa Kalachnikov. Ku isonga Imbonerakure zikaba arizo zazihawe.
Umwe mu bazihawe avugana ishema ngo yagize ati “Twatangiye kuzihabwa kuva mu cyumweru gishize”.
Ukuriye abademobe, DÃ©o Nsabimana yahakanye aya makuru agira ati “Nta cyifuzo cyo gukwirakwiza intwaro gihari mu gihe igihugu gifite amahoro kandi duhanze amaso no ku ntsinzi yo mu 2020”.
Guverineri w’Intara ya Cibitoke, Joseph Iteriteka na we yateye utwatsi aya makuru akavuga ko umutekano w’igihugu urinzwe mu mpande zose.
Aya makuru y’itangwa ry’Imbunda atangiye kuvugwa mu gihe hashize iminsi havugwa umwuka muke mu gisirikare cy’u Burundi,bivugwa ko hari abasirikare basaga 30 batorotse bakajya kwiyunga ku mitwe y’inyeshyamba muri RDC.
Bitangazwa kandi ko bamwe mu basirikare bakomeye barimo Gen Alain Bunyoni ubu bafungishwe ijisho, hirindwa ko bagumura abasirikare cyangwa bakabatorokana.
",https://bwiza.com/./?burundi-abademobe-n-imbonerakure-bahawe-imbunda-mu-gihe-havugwa-umwuka-mubi-mu-gisirikare,Politics
Tanzania: Ubuzima bwa Perezida Magufuli bwaba buri mu kaga!,"Mu gihugu cya Tanzania kuri iki cyumweru haramukiye icyoba nyuma y’amakuru yavugaga ko ubuzima bwa Perezida Magufuli bwaba butameze neza.
Ibi rero byatangiye gukwirakwizwa ku mbuga nkoranyambaga, Abanyatanzaniya bashaka kumenya uko ubuzima bw’umukuru w’igihugu cyabo bwifashe.
Guverinoma ya Tanzania, ntacyo iratangaza kuri aya makuru.
Ariko amakuru aturukamo imbere aravuga ko ahagana saa sita hasohorwa itangazo rigenewe itangazamakuru ritanga ibisobanuro ku buzima bwa perezida.
Amakuru yagiye akwirakwizwa aravuga ko kuri uyu wa Gatandatu Perezida Magufuli yajyanwe igitaraganya mu Budage ngo abashe kwitabwaho n’abaganga kabuhariwe nyuma yo kugira ikibazo cy’umutima.
Iyi nkuru dukesha Chimpreports ikaba ikomeza ivuga ko amakuru avuga ko Perezida Magufuli yafatiwe mu Mujyi wa Lindi uherereye ku nkengero z’Inyanja y’u Buhinde, mu majyepfo ya Tanzania, mu birometero 450 uvuye i Dar es Salaam.

Ubusanzwe ubuzima bw’abakuru b’ibihugu muri Afurika bukunze kugirwa ibanga rikomeye mu rwego rwo kwirinda ibihuha no guteza ubwoba bitari ngombwa.
Perezida Magufuli yari mu Mujyi wa Lindi, aho yasaga nk’uwatangiye ibikorwa byo gushaka amajwi mbere y’amatora rusange ateganyijwe muri Tanzania mu mwaka utaha.
Bivugwa ko indege ya kajugujugu ya gisirikare yahamagajwe ngo ivane perezida aha imusubize mu murwa mukuru, aho yavanwe ajyanwa mu Burayi.
 
",https://bwiza.com/./?tanzania-ubuzima-bwa-perezida-magufuli-bwaba-buri-mu-kaga,Politics
Ngoma: Polisi yafashe moto yari imaze amezi abiri yaribwe,"Polisi y’u Rwanda ikorera mu karere ka Ngoma mu murenge wa Jarama iravuga ko kuri uyu wa gatanu tariki ya 18 ukwakira yafashe umuntu wari waribye moto akayimarana amezi abiri yarayihinduriye ibyapa biyiranga(Plaque).
Umuvugizi wa Polisi mu Ntara y’Iburasirazuba Chief Inspector of Police (CIP) Hamdun Twizeyimana avuga ko umuturage witwa Maniraho Joseph utuye mu murenge wa Rukumberi muri iki cyumweru cyatangiye tariki ya 14 ukwakira yatabaje Polisi y’u Rwanda ko hashize amezi abiri abuze moto ye ifite icyapa kiyiranga RC492T ariko akaba afite amakuru ko uwayibye yayijyanye mu murenge wa Jarama.
Yagize ati: ”Maniraho yatubwiye ko hashize amezi abiri abuze moto ye aduha nomero zayo za moteri, kuko yari afite makuru ko bayikuyemo ibyuma bakabishyira mu yindi, twahise dutangira igikorwa cyo kuyishaka.""
CIP Twizeyimana avuga ko igihe Polisi yari mu gikorwa cyo kuyishaka habonetse umukanishi atanga amakuru y’uko hari umuntu utuye muri Jarama aherutse guhindurira Moto ayimushyiriramo ibindi byuma.
Ati:""Twifashijije ayo makuru y’umukanishi atugeza kuri uwo muntu yahinduriye Moto koko tumugezeho tureba nomero za Moteri dusanga zirahura n’izo Maniraho yari yaduhaye za Moto ye yari amaze amezi abiri yarabuze. ""
Umuvugizi wa Polisi mu Ntara y’Iburasirazuba akomeza avuga ko bahise bafata uwitwa Ufitubuzima Eugene ufite imyaka 31 ari nawe Polisi yari isanganye iyo Moto. Bahamagaye Maniraho Joseph asanga koko Moto ni iye usibye ko hari bimwe mu byuma bari barayikuyemo ariko nomero za Moteri zari zo.
CIP Twizeyimana yaboneyeho gusaba abatunze ibinyabiziga kwirinda kubisiga ahabonetse hose batizeye umutekano wabyo. Yanasabye abagifite ingeso mbi yo kwiba kubicikaho kuko nta mahirwe bazabigiriramo.
Ati:""Turakangurira abantu batunze ibinyabiziga cyane cyane biriya bihenze kwirinda kujya babisiga aho babonye hose kandi batizeye umutekano wabyo. Abantu bafite ingeso yo kwiba no gukora ibindi byaha ntabwo bizabahira kubera ko k’ubufatanye n’abaturage bazajya bahita bafatwa, uriya yari amaze amezi abiri azi ko byarangiye.""
Yakomeje ashimira abaturage bihutira gutanga amakuru mu gukumira ibyaha no kubirwanya, anabasaba gukomeza gutanga amakuru kandi kare kugira ngo hakumirwe ibyaha bitaraba.
Ari Ufitubuzima Eugene wari wibye ndetse na Moto yari yibye, Polisi yahise ibajyana ku rwego rw’igihugu rushinzwe ubugenzacyaha (RIB) kugira ngo Ufitubuzima akurikiranwe n’amategeko.
Itegeko nº68/2018 ryo ku wa 30/08/2018 riteganya ibyaha n’ibihano muri rusange ingingo ya 165 igika cyayo cya mbere ivuga ko kwiba ari ugutwara ikintu cy’undi atabiguhereye uburenganzira nyir’ukugitwara agamije kukigira icye cyangwa kugikoresha.
Ingingo ya 166 ivuga ko umuntu wese uhamijwe n’urukiko icyaha cyo kwiba, ahanishwa igifungo kitari munsi y’umwaka umwe (1) ariko kitarenze imyaka ibiri (2) ,ihazabu y’amafaranga y’u Rwanda atari munsi ya miliyoni imwe (1.000.000 FRW) ariko atarenze miliyoni ebyiri (2.000.000 FRW), imirimo y’inyungu rusange mu gihe cy’amezi atandatu (6) cyangwa kimwe gusa muri ibyo bihano.
",https://bwiza.com/./?ngoma-polisi-yafashe-moto-yari-imaze-amezi-abiri-yaribwe,Politics
RDC: Umukuru w’inyeshyamba yiciwe mu mirwano yazihuje n’undi mutwe,"Umuyobozi w’inyeshyamba witwa Cisayura wari warihaye ipeti rya General, mu ijoro ryo kuwa Gatanu, itariki 18 Ukwakira, yiciwe mu mirwano hagati y’imitwe ibiri y’inyeshyamba yabereye muri Pariki y’igihugu ya Kahuzi Biega, muri Teritwari ya Kabare, ho muri Kivu y’Amajyepfo.
Biravugwa ko yarashwe n’inyeshyamba za Col Chance bari bahanganye. Aba bayobozi bombi b’inyeshyamba bakaba batunzwe no gucukura mu buryo butemewe amabuye y’agaciro n’ibiti byo muri pariki.
Byose ngo byatangijwe n’amakimbirane yahuje impande zombie kuva mu ntangiriro z’iki cyumweru. Sosiyete Sivile ya Kabare ikaba yemeje ko Gen. Ciyasura ari we watangije amakimbirane ubwo yafataga nta mpamvu umwe mu barwanyi b’umwanzi we. Uyu mwanzi we, Col. Chance nawe yahise afata icyemezo cyo gutangiza intambara.
Radio Okapi dukesha iyi nkuru ivuga ko amasasu yumvikanye amasaha runaka muri iryo joro ryo kuwa Gatanu, Gen. Ciyasura akaba yararasiwe mu giturage cya Cianyana, muri Bulindi agahita apfa.
Ibi ngo bikaba byarateje icyoba mu baturage ijoro ryose ndetse no mu gitondo cyo kuri uyu wa gatandatu ushize mu biturage byegereye Pariki ya Kahuzi Biega.
 
",https://bwiza.com/./?rdc-umukuru-w-inyeshyamba-yiciwe-mu-mirwano-yazihuje-n-undi-mutwe,Politics
Perezida Donald Trump akomeje guhangana n’ibibazo by’urudaca by’abashaka kumweguza,"Nubwo Perezida Donald Trump akomeje kugerageza guca intege Abademokarate bamugera amajanja, kuri ubu Abademokarate bafatanyije n’Abarepubulikani baranenga bikomeye icyemezo cye cyo kuvana ingabo muri Syria.
Trump ngo amenyereye gusimbuka inkubiri za politiki ariko ngo iyi noneho ifite ubukana cyane cyane ko iyi yo ije mu gihe ateganya kongera kwiyamamaza nk’uko iyi nkuru dukesha Ijwi rya Amerika ivuga.
Bigitangira Perezida Trump yashatse uko yasobanura icyemezo yafashe cyo kuvana ingabo muri Syria, kuwa Gatandatu ushize akaba yarabwiye abanyamakuru ati: “twagombaga kumara iminsi 30 muri Syria tuhamara imyaka 10 igihe kirageze ngo tuveyo ntabwo turi abapolisi ingabo zacu nizitahe.”
Bukeye bwaho kuwa Kane, Visi perezida Mike Pence, yatangaje ko Leta Zunze Ubumwe za Amerika na Turkiya bagiranye amasezerano yo guhagarika imirwano yaberaga mu majyaruguru ya Syria.
Perezida Trump wari mu ruzinduko muri Texas yavuze ko ari icyemezo gishimishije kuvana ingabo muri Syria, ariko bituma abademokarate n’Abarepubulikani bamuviraho inda imwe barimo Lindsay Graham, Senateri wa Carolina y’Amajyepfo, ubundi usanzwe amushyigikira.
Yabwiye abanyamakuru ko Trump ari “umukuru w’igihugu ufata icyemezo kidahwitse ahereye ku nama yagiriwe ariko itari nziza ku buryo nibwira ko azisubiraho”
Iki kibazo cya Syria kikaba cyaraje mu gihe Perezida Trump yari ahanganye n’ikindi cy’Abademokarate bashaka kumukura ku butegetsi bakora iperereza ku gikorwa cye cyo gusaba Ukraine gukora iperereza kuwo bahanganye, Joe Biden.
Kuwa Gatandatu w’icyumweru gishize Trump akaba yarabwiye abamushyigikiye ko iperereza rimukorwaho ribogamye, akomeza agira ati: “Kumvana ku butegetsi ni ijambo ntigeze ntekereza kuzabona cyangwa kumva rimvugwaho, mperuka kuvuga ko ari ijambo ribi.”
Ibintu bikaba byararushijeho gukomera kuwa Gatatu mu nama yabereye muri White House ku kibazo cy’intambara yo muri Syria, aho muri iyi nama Perezida Trump yavuze ko Nancy Pelosi, uyobora inteko ishinga amategeko, ari umunyapolitiki ukiri mu nzira yo kwiyubaka, Pelossi nawe ahita amusubiza ko Trump ari ‘Bavugirije’.
Amagambo ya Trump kuri Pelosi akaba yaratumye Abademokarate bari bamuherekeje mu nama bayisohokamo, barimo umuyobozi w’Abademokarate mu nteko wagize uti: “Nakoranye n’abaperezida batandatu, nagiye mu manama menshi nk’aya ariko sinigeze mbona umuperezida usuzugura urwego rukuru rwa Leta Zunze Ubumwe za Amerika.”
Abakurikiranira hafi ibiri kuba baravuga ko uko perezida Trump akomeza kotswa igitutu ariko abamushyigikiye bakomeza kugerageza kwirwanaho kandi ngo guhangana kuzakomeza kwiyongera mu gihe gahunda yo kumuvana ku butegetsi ikiriho kandi impande zombi zikomeje kumva icyo abaturage babivugaho.
Thomas Svalt wigisha muri Kaminuza ya Vanderbilt we avuga ko gahunda yo gushaka kuvana Trump ku butegetsi izateza amacakubiri mu Banyamerika. Ati: “Amacakubiri aziyongera mu gihugu ameze nk’ayagaragaye muri za 99 ubwo Clinton yari agiye kuvanwa ku butegetsi no muri 2000 igihe amatora yaranzwe n’amacakubiri.”
Ibi byose bikaba biri kuba mu gihe Leta Zunze Ubumwe za Amerika zitegura amatora yo muri 2020, impuguke muri politiki zihamya ko azitabirwa n’abantu benshi kubera ko amashyaka abiri akomeye abashishikariza kuzayitabira.
 
",https://bwiza.com/./?perezida-donald-trump-akomeje-guhangana-n-ibibazo-by-urudaca-by-abashaka-kumweguza,Politics
Umugore wa Ben Rutabana yagize icyo avuga ku bucuti avugwaho kugirana na Gen Kandiho Abel," Mu gihe umufasha wa    Benjamin Rutabana    akomeje gushakisha irengero ry’umugabo we ndetse bikanavugwa ko haba hari abakomeye mu gisirikare cya Uganda barimo kubimufashamo, yahakanye iby’ubwo bucuti. 
Ku bwe, Madamu Rutababa avuga ko hashize igihe gito amumenyeye mu binyamakuru, ati ""Uretse no kuvuga ubucuti iri zina ry’uyu mugabo Abel Kandiho nta n’icyumweru gishize ndiboneye ku mbuga nkoranyambaga kuko ntabwo nsanzwe muzi na we kandi yakubwira ko atanzi"".
Diane Rutabana ni umufasha w’umuhanzi Benjamin Rutabana (Ben Rutabana) waburiwe irengero mu kwezi gushize ubwo yari mu gihugu cya Uganda. Nyuma y’ibura rye hasohowe ibaruwa bitangazwa ko ari uyu mugore we Diane wayanditse asaba ihuriro RNC umugabo we abarizwamo kumufasha kumubona hamwe n’inzego z’iperereza za Uganda.
Nk’uko byagiye bitangazwa mu binyamakuru ngo Ben Rutabana yavuye mu Bubiligi mu kwezi gushize yerekeza mu Burasirazuba bwa Afurika.Yavuye mu Bubiligi ku wa 4 Nzeri 2019, ahagana saa tatu z’ijoro, ku itariki 5 Nzeri agera ku kibuga cy’indege cya Entebbe muri Uganda saa 13:50, agomba gukomereza urugendo rwe muri Repubulika Iharanira Demokarasi ya Congo.
Kuva yava mu rugo kugera ku wa 8 Nzeri, ngo Rutabana n’umugore we bari bakivugana ari ku rugendo ariko nyuma yaho akaba atazi irengero rye. Diane Rutabana nyuma yo kubicisha ku mbuga nkoranyambaga ahakana iby’iyo baruwa, yanagiranye ikiganiro na Radio Ijwi rya Amerika, aho ayihakana agira ati ""Iyo nyandiko si iyanjye, ni inyandiko y’ikinyoma yanyitiriwe"".
Muri iyo baruwa, havugwamo abasirikare bakomeje ba Uganda, ko bafitanye ubucuti n’uyu mugore wa Rutabana, muri bo harimo Gen Abel Kandiho uyobora urwego rw’ubutasi rwa Gisirikare. CMI.
Yakomeje avuga ko kugeza n’ubu nta gakuru k’irengero ry’umugabo we, Ben Rutabana. Umufasha wa Ben Rutabana yahakanye iby’ibaruwa yitiriwe
 
",https://bwiza.com/./?umugore-wa-ben-rutabana-yagize-icyo-avuga-ku-bucuti-avugwaho-kugirana-na-gen-kandiho-abel,Politics
Bobi Wine yatutse Perezida Museveni aramwandagaza," Depite Robert Kyagulanyi Ssentamu uzwi ku izina rya Bobi Wine yatutse Perezida Museveni, amushinja kuba umwanzi w’igihugu. 
Abicishije ku rukuta rwe rwa Twitter, Depite Robert Kyagulanyi yatutse Museveni ubwo yamusubizaga mu gihe na we yari yamwibasiye amwita umwanzi w’iterambere rya Uganda.
Museveni yari yagize ati ""Yagiye muri Amerika (Wine) ashishikariza abashoramari kutaza muri Uganda kuzihashora, niba ubuza abanyamahanga gushora imari muri Uganda, icyo bivuze ni uko uba ushoje intambara ku iterambere ry’igihugu cyacu”.Yakomeje avuga ko ibi nta kindi bivuze, ko Wine ari ‘Umwanzi wa Uganda’.
Ibi byababaje Wine, maze nawe amusubiza agira ati ""Ni ikimwaro kinshi kuri Bwana Museveni umfata nk’umwanzi w’iterambere rya Uganda, amazina yawe ni Ruswa, irya kabiri ni Umubeshyi, irya Gatatu ni Umunyagitugu"".
Yakomeje ashinja Museveni gusubiza igihugu cyabo inyuma, kwica abaturage ndetse no gusenya zimwe mu nzego. Ati ""Uri umwanzi wa Uganda, utegekesha umunwa w’imbunda"".
Depite Wine urimo guterana amagambo n’umukuru w’igihugu, ntavuga rumwe na Leta ya Uganda, by’umwihariko uyu munyapolitiki w’umunyamuziki akaba yaratangaje ko aziyamamaza mu matora y’umukuru w’igihugu.
Mu mwaka wa 2021 nibwo muri Uganda hateganijwe amatora y’umukuru w’igihugu, Wine akaba akubita agatoki ku kandi ahigira kuzahigika Museveni umaze kuri uyu mwanya imyaka igera kuri 33. Kanda hano usome inkuru bifitanye isano:
",https://bwiza.com/./?bobi-wine-yatutse-perezida-museveni-aramwandagaza,Politics
Dr Leon Mugesera agiye kongera kugaragara mu rukiko,"Tariki ya 21 z’uku kwezi kwa Cumi ni bwo byitezwe ko Bwana Leon Mugesera agezwa imbere y’umucamanza aburana urubanza rwe mu bujurire.
Araregwa ibyaha bitanu bya jenoside n’ibyibasiye inyokomuntu. Bishingira ku ijambo yavugiye muri mitingi yo ku Kabaya mu 1992.
Ni ijambo ahakana ariko ubutabera bukarifata nk’ijambo ’Rutwitsi’ ryagize ingaruka mbi kuko ngo yakanguriye abahutu kurimbura abatutsi. Ku rwego rwa mbere, uyu mugabo yahanishijwe gufungwa ubuzima bwe bwose.
Mugesera aregwa ibyaha bitanu bya jenoside n’ibyibasiye inyokomuntu. Byose bikomoka ku mbwirwaruhame yavugiye ku Kabaya mu mpera z’umwaka wa 1992. Ni imbwirwaruhame ubutabera bw’u Rwanda bufata nka ‘Rutwitsi’ kuko buyimuregeshamo gukangurira abahutu kurimbura abatutsi no kwibasira bamwe mu banyapolitiki bo mu yandi mashyaka yari ahanganye n’ishyaka MRND ryari ku butegetsi Mugesera avuga ijambo.
Ni ijambo ubushinjacyaha bw’u Rwanda buvuga ko yavuze mu ruhame ubwo yari visi perezida wa MRND mu cyahoze ari Perefegitura ya Gisenyi rikurikirwa n’iyicwa ry’abatutsi hirya no hino mu gihugu. Buvuga ko uregwa yahise afata iy’ubuhunzi yanga ko leta yariho yamukurikirana yerekeza mu gihugu cya Canada ari na ho yafatiwe nyuma y’imyaka 20 ahaba.
Kugeza ubu uyu wigeze kubaho Mwalimu muri Kaminuza y’u Rwanda ubutabera bwamuhamije ibyaha bitatu bya jenoside n’ibyibasiye inyokomuntu maze buhanisha gufungwa ubuzima bwe bwose.
Nk’uko VOA ibitangaza, mu miburanire ye, Mugesera nta na hamwe yigeze yemera ko ijambo aregwa ari irye ahanini ashingira ku kuba nta nyandikomvugo yaryo ihari.
Mu bihe bitandukanye yagiye asaba urukiko kongera kuryumvira mu ndangururamajwi maze akavuga ko ryateshejwe umwimerere. Icyakora hamwe avuga ko ari ijambo ryareberwa mu gihe ryavugiwe kuko ngo hari mu buryo bwo kwitabara ku gihugu cyari cyatewe n’abo yita abanyamahanga baturutse Uganda.
Urubanza rwa Bwana Leon Mugesera kandi rwaranzwe n’impaka za hato na hato akenshi zabyaraga isubikarubanza. Rwasubitswe inshuro zisaga 45 kenshi bigashingira ku mpamvu z’uburwayi bwe ubundi isubikarubanza rigaturuka k’uwari umwunganizi we Me Jean Felix Rudakemwa.
",https://bwiza.com/./?dr-leon-mugesera-agiye-kongera-kugaragara-mu-rukiko,Politics
Leta ya Uganda iratangaza ko igitegura inama ya 2 yagombaga kuyihuza n’u Rwanda i Kampala,"Guverinoma ya Uganda iratangaza ko ikiri gutegura inama ya kabiri ya Komisiyo ishinzwe gukurikirana ishyirwa mu bikorwa ry’Amasezerano ya Luanda, hagati y’u Rwanda na Uganda ndetse ko ishishikajwe no kurangiza ibibazo ibihugu byombi bifitanye nubwo ibimenyetso bigaragaza ibindi.
Ni mu gihe bimwe mu binyamakuru byari bikomeje kugaragaza ko Guverinoma ya Uganda ishobora kuba idashishikajwe n’ibyo biganiro ubusanzwe byari biteganyijwe kuba kuwa 16 Ukwakira ariko bikaba bitarabaye.
Umuvugizi wa Guverinoma ya Uganda, Ofwono Opondo, yabwiye VOA ko inama iri hafi kuba. Ati: “Nk’uko mubizi hashize nk’ukwezi inama ya mbere ibereye i Kigali. Ubutegetsi bwa Uganda buri gukora ibishoboka byose ngo iyo nama ibeho mu gihe gito cyane.”
Yakomeje avuga ko impamvu inama itabaye ari ukubera bamwe mu bayobozi ba Uganda barebwa n’iyi nama bari bakigiswe n’indi mirimo.
Bimwe mu byo iyi komisiyo igomba gushyira mu bikorwa harimo kubaha ubusugire bwa buri gihugu, kwirinda no guhagarika ibikorwa byo guhungabanya ikindi gihugu no gufungura imipaka.
Ofwono Opondo yabajijwe ku barwanyi u Rwanda ruherutse gufata bagize uruhare mu gitero giherutse kugabwa i Musanze, bagatanga ubuhamya ko binjijwe mu mitwe ishaka guhungabanya ubutegetsi bari muri Uganda, abazwa niba ibi bidashinja Uganda.
Aha yagize ati: “ Bashobora kwerekana abantu abo ari bo bose mu itangazamakuru batanga ubuhamya. Nk’uko twabivuze kuva na mbere, ibyo byose ni bimwe mu bigomba kuganirwaho bikubiye mu masezerano abakuru b’ibihugu bombi basinye. Ndibaza ko mbere y’inama bazaba baduhaye amazina y’abo bantu kugirango turebe aho bahuriye na Uganda. Naho umuntu uwo ari we wese, ashobora gutanga ubuhamya bitewe n’imibereho arimo. Wamenye ute se ko uwo muntu aba atabikoze ku gahato ”.
Yakomeje agira ati: “ Ibyo ari byo byose niba bemeza ko bavuye muri Uganda ntawubahase kubivuga, hari ubuhanga bugezweho buriho kandi bwemewe, bushobora kwemeza cyangwa guhakanya ko ubuhamya umuntu yatanze yabutanze kku bushake cyangwa ku gahato .”
Abakurikiranira hafi politiki z’ibihugu byombi ariko bavuga ko amahirwe yo gutanga umusaruro ufatika kw’ibi biganiro agerwa ku mashyi.
 
 
",https://bwiza.com/./?leta-ya-uganda-iratangaza-ko-igitegura-inama-ya-2-yagombaga-kuyihuza-n-u-rwanda-i-kampala,Politics
EAC yongeye kugaragaza ko ihangayikishijwe n’iterabwoba mu karere,"Umuryango wa Afurika y’Iburasirazuba (EAC) wemeye ko iterabwoba ari ikibazo gikomeye ku mahoro n’umutekano mu karere, aho Umunyamabanga Mukuru w’uyu muryango, Liberat Mfumkeko asanga hakwiye ubufatanye bw’ibihugu bitandatu biwugize mu guhangana n’iki kibazo.
Bwana Mfumkeko yagaragaje izi mpungenge z’umuryango mu butumwa bwo kwihanganisha yageneye Guverinoma ya Kenya nyuma y’ubwicanyi buherutse gukorerwa abashinzwe umutekano n’abakekwaho kuba mu mutwe w’iterabwoba wa Al Shabab.
Muri iki gitero cyo kuwa 12 Ukwakira cyabereye muri Garissa, abapolisi badasanzwe ba Kenya bo mu mutwe wa GSU (General Service Unit) barishwe.
Umutwe w’iterabwoba wa Al Shabab wo muri Somalia, niwo wakomeje gushinjwa ibitero bitandukanye byagiye bihitana abantu hafi y’umupaka wa Somalia ndetse no muri Nairobi.
Mu butumwa bwe, Umunyamabanga Mukuru wa EAC yavuze ko ibi bigaragaza ikibazo cy’iterabwoba ku mahoro n’umutekano muri Afurika y’Iburasirazuba.
Abapolisi 11 bishwe bakaba bariciwe mu kazi ku nkambi ya Harehare iri hafi y’umupaka wa Kenya na Somalia nk’uko iyi nkuru dukesha The Citizen ikomeza ivuga.
Kuva mu 2011, Kenya yakunze kwibasirwa n’ibitero by’iterabwoba bikorwa na Al Shabab mu rwego rwo kwihorera kuri Kenya yohereje ingabo zo gufasha Guverinoma ya Mogadishu.
Ibindi bitero bikomeye biheruka bibiri bikaba byarabaye mu ntangiriro z’uyu mwaka muri Mutarama byibasira Dusit D2 Hotel yo muri Nairobi, ahaguye abantu basaga 20.
Ikindi gitero kitazibagirana muri Kenya cyabaye muri Nzeri 2013, gihitana abantu basaga 70 mu minsi ine ubwo abaterabwoba bari bigaruriye isoko rigezweho rya WestGate Mall.
Mu nama yayo iheruka kubera Arusha, EAC yatangaje ko ubusabe bwa Somalia bwo kwinjizwa muri uyu muryango buzakomeza kwigwaho kubera gutinya iterabwoba.
Perezida Kagame uyoboye uyu muryango muri iki gihe ariko akaba yaragize ati: “Tugomba gukora mu kurwanya iterabwoba.”
",https://bwiza.com/./?eac-yongeye-kugaragaza-ko-ihangayikishijwe-n-iterabwoba-mu-karere,Politics
Museveni avuga ko Bobi Wine yashoje intambara kuri Uganda," Perezida wa Uganda, Yoweri Kaguta Museveni yavuze ko Depite Robert Kyagulanyi Ssentamu uzwi ku izina rya Bobi Wine utavuga rumwe na Leta, yashoje intambara ku gihugu 
Depite Robert Kyagulanyi benshi bari bamuzi nk’umuhanzi akoresha izina rya Bobi Wine, nyuma yaje kwinjira muri politiki ndetse anatorerwa kuba umudepite. Kugeza ubu uyu munyapolitiki w’umunyamuziki akaba ashimangira ko azahangana kugeza avanye Museveni ku butegetsi.
Nk’utavuga rumwe na Leta ya Museveni, ubwo aheruka muri Amerika ngo yatanze ubutumwa busa nk’ubushoza intambaga ku bukungu bwa Uganda.
Museveni avuga ko mu gihe cyose umuntu ashishikariza abandi kudashora imari mu gihugu aba atagishakira amahoro.
Yagize ati ""Yagiye muri Amerika (Wine) ashishikariza abashoramari kutaza muri Uganda kuzihashora, niba ubuza abanyamahanga gushora imari muri Uganda, icyo bivuze ni uko uba ushoje intambara ku iterambere ry’igihugu cyacu"".
Yakomeje avuga ko ibi nta kindi bivuze, ko Wine ari ’Umwanzi wa Uganda’.
Mu mwaka wa 2021 nibwo muri Uganda hateganijwe amatora y’umukuru w’igihugu, Wine akaba akubita agatoki ku kandi ahigira kuzahigika Museveni umaze kuri uyu mwanya imyaka igera kuri 33.
Bobi Wine w’imyaka 37 y’amavuko, akunzwe n’abaturage benshi cyane cyane urubyiruko rumushyigikiye rukunze kwambara ingofero n’imyenda bitukura, rwibumbiye mu cyo rwise ""People Power"".
 
 
",https://bwiza.com/./?museveni-avuga-ko-bobi-wine-yashoje-intambara-kuri-uganda,Politics
Umufasha wa Ben Rutabana yahakanye iby'ibaruwa yitiriwe," Umufasha wa Benjamin Rutabana yahakanye ibaruwa imaze iminsi icicikana mu binyamakuru n’imbuga nkoranyambaga, bivugwa ko ari we wayanditse nyuma y’aho umugabo we aburiwe irengero. 
Diane Rutabana ni umufasha w’umuhanzi Benjamin Rutabana (Ben Rutabana), ibaruwa avuga ko yamwitiriwe yatangiye gukwirakwizwa mu ntangiriro z’uku kwezi, bivugwa ko ari we wayandikiye ihuriro RNC n’izindi nzego zirimo iza Uganda azisaba kumufasha kumenya aho umugabo we aherereye.
Muri iyo baruwa nk’uko ibinyamakuru bitandukanye byagiye bibitangaza, bivugwa ko Ben Rutabana yavuye mu Bubiligi mu kwezi gushize yerekeza mu Burasirazuba bwa Afurika.
Rutabana ngo akaba yaravuye mu Bubiligi ku wa 4 Nzeri 2019, ahagana saa tatu z’ijoro, ku itariki 5 Nzeri agera ku kibuga cy’indege cya Entebbe muri Uganda saa 13:50, agomba gukomereza urugendo rwe muri Repubulika Iharanira Demokarasi ya Congo.
Muri iyo baruwa Diane avuga ko yamwitiriwe, bivugwa ko Rutabana ngo yakomeje kujya avugana na we, kuva yava mu rugo kugera ku wa 8 Nzeri.
Byari biteganijwe ko Rutabana azasubira i Burayi akagera ku kibuga cy’indege cya Emirates ku wa 19 Nzeri, akagera mu Bubiligi ku wa 20 Nzeri 2019, ariko ntabwo byashobotse.
Haba abo mu muryango we ndetse n’abo muri RNC, bemeza ko Rutabana atigeze ataha mu rugo.
Mu Kiganiro yagiranye na VOA, Diane yagize ati ""Iyo nyandiko si iyanjye, ni inyandiko y’ikinyoma yanyitiriwe, ni urwandiko rwanditse mu buryo butanasobanutse, kuko ngo ni urwandiko rumwe rugenewe inzego z’umutekano za RNC n’iza Uganda, icyo ni ikintu gitangaje aho urwandiko rumwe rwagenerwa serivisi ebyiri zitandukanye"".
Yakomeje avuga ko urwo rwandiko nta we rugenewe ururiho, by’umwihariko ko abarwanditse bazi neza serivisi ebyiri bavuga ko rwagenewe.
Uyu mufasha wa Ben Rutabana avuga ko abanditse iyo baruwa bagamije gukoresha izina rye muri Politiki mu nyungu zabo bwite kandi ntaho ahuriye nayo.
Ati ""Bigamije gukoresha izina ryanjye mu nyungu zabo za Politiki, ntaho mpuriye na politiki nta n’ubwo izina ryanjye rikwiriye gukoreshwa bene aka kageni mu binyoma"".
Atunga agatoki bimwe mu binyamakuru byo mu Rwanda kuba byaba biri inyuma y’iyo baruwa, gusa ngo mu gihe byashakaga kumubariza aho umugabo we ari, ko bitari bikwiriye gukoresha izina rye bimwitirira inyandiko atazi.
Ati ""Kuba bambariza sibibi ariko binyitirira amagambo ntavuze ngo batangire gushinja abantu ntazi bavuga ko arinjye ubashinja, ibyo ntabwo nabyemera, uruhande rwanjye ni urw’ukuri, nifuza ko havugwa amakuru y’ukuri mu gushakisha umutware wanjye"".
Yakomeje avuga ko bifashishije Leta y’u Bufaransa nk’abafite ubwenegihugu bw’iki gihugu, bayisaba kubafasha gushakisha Ben Rutabana mu gihe bivugwa ko yaba yaraburiye muri Uganda.
 
 
",https://bwiza.com/./?umufasha-wa-ben-rutabana-yahakanye-iby-039-ibaruwa-yitiriwe,Politics
Libya: Impunzi zirimo kwigaragambya nyuma yaho zimwe zemerewe kwakirwa n'u Rwanda," Bamwe mu mpunzi bari muri Libya bakoze imyigaragambyo yo kugaragaza akababaro kabo ko bifuza kwakirwa ahandi ntibakomeze kuba mu bigo bacumbikiwemo i Tripoli. 
Ishami ry’umuryango w’abibumbye ryita ku mpunzi rivuga ko ridashoboye gushakira abenshi muri bo ibindi bihugu bibakira.
Mu bihe binyuranye muri iki cyumweru izi mpunzi zagaragaje akababaro zifite kuva bacye muri bo bakwemererwa kwakirwa n’u Rwanda.
Kuri 500 u Rwanda rwemeye kwakira, abamaze kuhagera ni 189 baje mu byiciro bibiri, biteganyijwe ko abandi bazaza mu minsi iri imbere.
Izi mpunzi ziganjemo abo muri Eritrea, Ethiopia na Somalia, bavuye mu bihugu byabo bizeye kugera ku mugabane w’uburayi.
Urugendo rwabo ruhagarikirwa muri Libya aho bahura n’akaga karimo n’iyicarubozo.
BBC itangaza ko ibihugu by’iburayi byegereye inyanja ya mediterane n’umuryango w’ubumwe bw’uburayi byashyize imbaraga mu kubakumira ngo ntibagere iwabo.
Mu gihe gishize izi mpunzi, zabuze uko zikomeza urugendo rwazo rwo kwambuka inyanja, bamwe bagiye bagurishwa nk’abacakara muri Libya.
Abari mu kigo gishyirwamo abiteguye kujyanwa mu bindi bihugu kiri i Tripoli nibo bagaragaje akababaro kabo.
Muri Libya hari impunzi zirenga 4,000 zabujijwe gukomeza urugendo rw’inzozi zabo.
Muri ibi bigo bacumbikiwemo binubira ubuzima babayemo, bagasaba ko bakirwa n’ibindi bihugu.
Mu kwezi kwa karindwi kimwe mu bigo bibacumbikira cyateweho ibisasu ababarirwa mu binyacumi bahasiga ubuzima.
Kugira ngo bemererwa koherezwa mu bindi bihugu bandika babisaba, bamwe ntibabemererwa kuko UNHCR ivuga ko ihera ku bababaye kurusha abandi.
Ababyemerewe nabo bari kwigaragambya kuko bamaze igihe kinini bategereje igihugu cyabakira.
",https://bwiza.com/./?libya-impunzi-zirimo-kwigaragambya-nyuma-yaho-zimwe-zemerewe-kwakirwa-n-039-u-rwanda,Politics
Maj. (Rtd) Habib Mudhatiru yemeye ibyaha byose ashinjwa ataruhanyije,"Maj.(Rtd) Habib Mudhatiru, umwe mu bantu 25 bakurikiranweho kuba mu mitwe y’inyeshyamba (nka RNC na FDLR) irwanya ubutegetsi bw’u Rwanda kuri ubu bari kuburanishwa n’urukiko rwa Gisirikare, kuri uyu wa Gatanu, itariki 18 Ukwakira, yemeye ibyaha ashinjwa avuga ko atabihakana kuko bigaragara.
Aba bantu uko ari 25 bakurikiranweho ibyaha bigera kuri bine birimo; kurema no kuba mu mutwe witwara gisirikare utemewe, ubugambanyi, kugambirira kugirira nabi ubutegetsi buriho no kugirana imibanire n’igihugu cy’amahanga.
Kuri uyu wa Gatanu Maj. (Rtd) Habib Mudhatiru yemeye ataruhanyije icyaha cyo kwinjira mu mutwe witwara gisirikare utemewe. Ati: “Ibyaha ndimo gushinjwa hafi ya byose ni ukuri kandi sinabihakana kuko biragaragara.”
Yakomeje agira ati: “nibyo uwo mutwe wa gisirikare uriho kandi nari nkurimo.”
Yongeyeho ko ari ukuri koko yabonanye n’abasirikare bakuru mu Burundi ariko nta wo muri Uganda bahuye.
Ati: “Ndemera ibyaha byose bine nshinjwa kandi nifuzaga kuvuga ko nsabye imbabazi bimvuye ku mutima ku kwivanga muri buri kimwe.”
Umwunganizi we mu mategeko, Paula Umulisa, yabwiye urukiko ko umukiriya we yaruhaye ubuhamya bw’amapaji 7 ku byaha byose ashinjwa, asaba ko igisigaye ari ukwihutisha ibintu bakaba bagombye gutangira kuburana ku ifungwa n’ifungurwa ry’agateganyo.
Umucamanza akaba yamubwiye ko amategeko ari yo agena uko iburanisha rikorwa.
",https://bwiza.com/./?maj-rtd-habib-mudhatiru-yemeye-ibyaha-byose-ashinjwa-ataruhanyije,Politics
Burundi: Minisitiri w’umutekano yaba ari mu mazi abira,"Amacakubiri amaze iminsi avugwa mu ishyaka riri ku butegetsi mu Burundi, CNDD-FDD asa nk’arimo kugenda afata indi ntera, aho kuri ubu bivugwa ko abayobozi bamwe barimo minisitiri w’umutekano baba bafungishijwe ijisho bakekwaho kwifatanya n’abashatse guhirika ubutegetsi mu 2015.
Kuri ubu amakuru aravuga ko uyu minisitiri w’umutekano, Gen. Guillaume Bunyoni (bakunda kwita Mutama 2), yaba atarimo kurebana neza na Mutama 1 (uyu akaba ari Perezida Nkurunziza) nk’uko iyi nkuru dukesha UBMnews ikomeza ivuga.
Gen. Bunyoni akaba arimo gushinjwa gukorana n’abashatse guhirika ubutegetsi mu 2015, aho abaza ku isonga ari; Gen. Pontien Gaciyubwenge, wari minisitiri w’ingabo icyo gihe.
Undi ushyirwa mu majwi ni Godefroid Niyombare nawe bivugwa ko yaba arimo gukorana mu ibanga na Bunyoni, uyu (Niyombare) akaba ari we wari uyuboye igikorwa cyo kugerageza guhirika ubutegetsi bwa Nkurunziza mu 2015.
Amakuru atandukanye akaba avuga ko kuri ubu urugo rwa Gen. Bunyoni rucunzwe bikomeye ndetse kimwe n’abandi batavuzwe muri iyi nkuru bafungishijwe ijisho ndetse batemerewe gusohoka mu gihugu.
 
",https://bwiza.com/./?burundi-minisitiri-w-umutekano-yaba-ari-mu-mazi-abira,Politics
Perezida Museveni avuga ko ibyo yaganira na Perezida Kagame atabitangariza itangazamakuru,"Perezida Museveni wa Uganda avuga ko ibibazo igihugu cye gifitanye n’u Rwanda bitakemurirwa mu itangazamakuru kandi hari ubundi buryo bwakwifashishwa.
Ibi abitangaje nyuma y’ibibazo bitandukanye buri gihugu gishinja ikindi ndetse no kutubahiriza amasezerano yo muri Kanama 2019 yasinyiwe i Luanda muri Angola, agamije kubikemura. Mu kiganiro yagiranye na BBC, Museveni yavuze ko adashobora kubwira itangazamakuru ibyo yavugana na Perezida Kagame.
"" Sindi bubwire itangazamakuru ibyo mfite umwanya wo kuganira na Perezida Kagame mu nama ya twenyine"". Museveni.
Ku kibazo kivuga ku masezerano y’i Luanda muri Kanama, Museveni asubiza ko ibyo yemeye ari byo akora. Ku bitangazamakuru byifashishwa mu kuvuga ku kibazo byombi harimo n’ibitagifunguka, Museveni yavuze ko ikibazo ari abumva ko byose bigomba gukemurirwa mu itangazamakuru kandi mu by’amasezerano yavugaga harimo no guhagarika icengezamatwara (propaganda) rigaragaramo.
"" Ikibazo ni uko abayobozi babona bashobora gukemurira ibibazo mu itangazamakuru, kandi bafite ibindi byangombwa byose [byabafasha gukemura ibibazo]""
U Rwanda rushinja Uganda gufunga abaturage barwo mu buryo bunyuranyije n’amategeko ndetse no gushyigikira abarwanya ubutegetsi nka RNC ya Kayumba Nyamwasa. Uganda yo ishinja u Rwanda ibikorwa by’ubutasi no gufunga imipaka nka Gatuna gusa ibihugu byombi ntibyemera ibyo bishinjanya.
Ku kibazo cy’umupaka wa Gatuna, u Rwanda rwavuze ko ruri kuhubaka, bityo imodoka nini ntizari zemerewe kuhanyura, rusaba ko bene izi modoka zajya zinyura ku yindi mipaka ya Kagitumba na Cyanika ihuje ibihugu byombi. Aho ibibazo bivukiye, itangazamakuru ryifashishijwe cyane mu kwibasirana; bimwe mu binyamakuru birafungwa ku buryo uri imbere mu gihugu cye adashobora kureba ibyanditswe n’ikinyamakuru cyo mu baturanyi.
Amasezerano ya Angola, hiyongereyeho inama yahuje bamwe mu bayobozi ba Uganda n’u Rwanda ku wa 16 Nzeri, n’indi yari yitezwe muri Uganda ku wa 16 Ukwakira itarabaye; zose zari zigamije kureba ku ishyirwamubikorwa ry’aya masezerano asa n’aho nta kintu ari kugeraho.
I Kigali, aba bayobozi bemeranyije ko nyuma y’iminsi 30, i Kampala muri Uganda hazaba indi nama na yo yiga ku ishyirwa mu bikorwa ry’Amasezerano y’i Luanda. Umunyamabanga wa Leta muri Minisiteri y’Ububanyi n’Amahanga, Amb. Olivier Nduhungirehe yatangaje mu minsi ishize (mbere ya tariki 16) ko bategereje ubutumire bwa Uganda. Yatangaje ko mu byari kuzigwaho harimo ikibazo cy’ibitangazamakuru bikomeje kuzamura umwuka mubi.
Igihe inama y’ i Kampala yari kubera cyararenze bitewe n’impamvu zitigeze zimenyekana gusa haracyategerejwe kureba niba Uganda izagera nyuma igatanga ubutumire, bikaba inzira nziza yo kubyutsa umubano ibihugu byombi byari bifitanye.
 
 
",https://bwiza.com/./?perezida-museveni-avuga-ko-ibyo-yaganira-na-perezida-kagame-atabitangariza-itangazamakuru,Politics
Minembwe: FARDC yasubije inyuma inyeshyamba yari imaze iminsi ihanganye nazo,"Nyuma y’iminsi ine y’imirwano ikomeye, Igisirikare cya Congo, FARDC, kiremeza ko cyasubije inyuma inyeshyamba za Mai-Mai kugeza mu birometero bisaga 40, uvuye mu bice bitandukanye byo muri Komini ya Minembwe, muri Teritwari ya Fizi.
Nk’uko byatangajwe n’Umuvugizi w’ingabo muri Uvira, Capt. DieudonnÃ© Kasereka , ngo inyeshyamba zasubiye inyuma zigana mu bihuru mu nzira zitandukanye. Zimwe ngo zerekeje ahitwa Kagembe, izindi Nakiele, mu gihe izindi zerekeje ahitwa Irumba, mu birometero 17, ugana mu majyepfo y’uburengerazuba bwa Minembwe.
Kuri ubu nk’uko iyi nkuru dukesha Radio Okapi ikomeza ivuga, ngo igisirikare gikomeje ibikorwa byo guhumbahumba inyeshyamba mu Ishyamba rya Kalonge.
Umuvugizi w’ingabo muri Uvira yakomeje ariko anenga ibikorwa yise iby’iterabwoba bikorwa n’inyeshyamba ziri guhunga mu biturage byinshi. Ati: “Mu guhunga kwabo, inzu zaratwitswe n’amatungo arasahurwa,”
Amakuru aturuka muri Sosiyete sivile muri iyi zone aravuga ko ibintu bitarasubira mu buryo neza ku mihanda imwe igana Mitumba, mu gice cy’imisozi miremire n’iringaniye.
 
",https://bwiza.com/./?minembwe-fardc-yasubije-inyuma-inyeshyamba-yari-imaze-iminsi-ihanganye-nazo,Politics
Imirambo ine y'abantu bishwe baboshye yabonwe muri Rusizi," Imirambo ine y’abantu bishwe baboshye yabonwe n’abarobyi ku gicamunsi cyo ku wa Kane tariki ya 17 Ukwakira 2019, ireremba mu ruzi rwa Rusizi, ku nkengero y’uyu mugezi yegereye umusozi wa Nyamitanga. 
Aba barobyi bavuga ko iyi mirambo yarerembaga mu mugezi, yose ikaba ari iy’abagabo, by’umwihariko bakaba baragiye bicwa baboshye. Bakaba bayibonye ku ruhande rugana ku musozi wa Nyamitanga, Komini Bubanza, Intara ya Cibitoke, mu Burundi.
Nyuma yo kubona iyi mirambo, inzego z’umutekano zifatanije n’iza gisivile muri ako gace ngo zahageze, abaturage bari bahashungereye barahirukanwa.
Ikinyamakuru sosmedias/Burundi gitangazako umwe mu bahasigaye ubarizwa mu ishyaka CNDD-FDD riri ku butegetsi mu Burundi, yagitangarije ko imyirondoro y’abo bantu itamenyekanye.
Umwe mu bayobozi ngo akaba yahise atanga itegeko ryo gushyingura iyi mirambo nta n’iperereza rikozwe, ngo akaba yavugaga ko idashyinguwe ishobora guhumanya abantu n’ibidukikije.
Iki kinyamakuru gitangaza ko mu kwezi kumwe byibura imirambo y’abantu icyenda imaze kubonwa kuri uyu mugezi irimo ine y’abasirikare, byatangajwe ko bari mu itsinda ry’abasirikare b’u Burundi bawambutse mu ijoro bagana muri Congo.
Abaturiye uyu mugezi bavuga ko bafite impungenge baterwa n’iyi mirambo by’umwihariko bagasaba ko hakorwa iperereza ryihariye.
",https://bwiza.com/./?imirambo-ine-y-039-abantu-bishwe-baboshye-yabonwe-muri-rusizi,Politics
Ese Denise Nkurunziza yaba agiye gusimbura umugabo we wihamirije ko umuryango we waryaga abantu?," Perezida Nkurunziza akunze gutungurana kenshi mu buhamya atangira mu materaniro, benshi bakaba barumiwe ku munsi yavugaga ko akomoka mu muryango w’abarozi banaryaga abantu. Ikiriho nyuma y’aho nabwo atunguranye avuga ko ataziyamamaza mu 2020, ni uko n’umugore we ahabwa amahirwe mu bamusimbura. 
Perezida Nkurunziza amaze imyaka 14 ku ntebe y’umukuru w’igihugu, muri iki gihe cyose ni kenshi yagiye atungurana mu buhamya atanga mu rusengero nk’umukirisito, mu mbyino ndetse no mu mbwirwaruhame, muri Gicurasi uyu mwaka akaba yaragereranije Radio Ijwi rya Amerika n’imbeba ya Kizungu, kuri uwo munsi ubwo hari ku munsi w’umurimo, akaba yarahaye umukozi we wo mu rugo igihembo nk’uwahize abandi bakozi bose mu gihugu.
Mu bahabwa amahirwe mu Ishyaka CNDD-FDD, riri ku butegetsi mu Burundi yo kuba basimbura Perezida Nkurunziza n’umugore we Denise Nkurunziza arimo hamwe n’ibindi bikomerezwa by’abasirikare bakomeye.
Umuvugizi wa Perezida Nkurunziza, yahishuye ko ibyo Nkurunziza yavuze atazisubiraho, ibyo kwiyamamaza mu matora ateganijwe mu 2020 atabikozwa, gusa yemeza ko hari benshi muri CNDD-FDD babishaka ariko ntiyerura ngo agire uwo atunga agatoki n’ubwo na Denise ashyirwa mu majwi.
 Ese Denise Nkurunziza uhabwa aya mahirwe ni muntu ki ?
Amazina ye nyakuri ni Denise Bucumi, yavukiye muri komini Mwumba mu mwaka wa 1969 mu muryango wari wifashije, aza gukundana na Nkurunziza ubwo yigishaga muri Kaminuza (University of Burundi) ibijyanye na siporo.
Denise Nkurunziza ni umubyeyi w’abana batanu, yavukiye mu muryango w’abakiristo ariko nyuma aza kwakira agakiza, ubu akaba ari Pasiteri “Reverend Pastor Denise Nkurunziza.
N’ubwo ari pasiteri acishamo akagaragaza ko ari n’umunyapolitiki unabarizwa mu ishyaka n’umugabo we abamo rya CNDD- FDD ari naryo riri ku butegetsi kuva mu 2005.
Mu mwaka wa 2015, mu Burundi habayeho igeregeza ryo guhirika ubutegetsi ubwo Nkurunziza yari muri Tanzania, uyu mugambi Denise yavuze ko bari babizi, ko umwana wabo yabibonye mu iyerekwa.
Mu mpera z’umwaka ushize nibwo Perezida Nkurunziza yatangaje ko ataziyamamaza mu matora y’umukuru w’igihugu ateganijwe mu 2020, ibinyamakuru bitandukanye mu gukora intonde z’abayobozi bashobora kuzavamo umwe usimbura Nkurunziza, n’umugore we yagiye ashyirwamo.
Umunyamakuru Nibizi Serges wahoze akorera Radiyo RPA, yatangaje amakuru ayacishije ku rukuta rwe rwa Twitter avuga ko Denise Nkurunziza aziyamamaza, maze ivugisha abatari bake ku mbuga nkoranyambaga, bamwe banamubaza aho yaba yabikuye.
Yagize ati “Harateganywa kandidatire y’umufasha wa Perezida, Denise Nkurunziza kugira ngo asimbure ku mwanya wa Perezida Pierre Nkurunziza, byateje urujijo mu ishyaka riri ku butegetsi. Hagati aho na Agathon Rwasa utavuga rumwe na Leta iriho yatangaje ko aziyamamaza mu 2020 mu matora y’umukuru w’igihugu”.
Ibinyamakuru bitandukanye kandi byo mu Burundi bikaba bikomeje kugaragaza ko mu ishyaka CNDD-FDD umwuka ukomeje kuba mubi, aho bose badahuza k’uwo rizatangaho umukandida uzarihagararira mu matora.
Nkurunziza yahishuye iby’umuryango we
Umuryango wa Nkurunziza ni kenshi ukunzwe kugaragaza ko ubuyobozi ubuhabwa n’Imana, ndetse ukanashima ibyiza yawukoreye na mbere ya 2005 ubwo bari mu mashyamba, nyumabagafata ubutegetsi.
Perezida Nkurunziza uvugwaho kuba ashobora gusimburwa n’umugore we ntatinya kuvuga umuryango akomokamo ngo wari uw’abarozi.
Mu masengesho y’iminsi 7 yabereye mu Ntara ya Rutana, yateguwe n’umuryango wa Perezida Nkurunziza, yatangiye ku wa Mbere tariki ya 26 Ukuboza 2016, umukuru w’igihugu n’umufasha we n’abandi bayobozi batandukanye bakayitabira, nibwo yahishuye iby’umuryango we.
Avuga uburyo umuryango avukamo bari abagome, yagize ati ""Uwarenze ku ntambwe yari papa, abandi bose ntawarengaga umwaka wa Gatandatu, kandi bose ntibasengaga Imana, bari abarozi gusa [ abantu baraseka cyane ], ndabazi njyewe [ nawe araseka ], egoooo ndabazi n’ubu bariho,… Ariko Imana ishimwe ubu bameze neza cyane, eh eh eh,….”.
Yemeje ko banaryaga abantu, ati ""Uzi ko Imana usenga ariyo abandi basenga? bari abantu b’abarozi gusa, barya n’abantu”.
Perezida akomeza asobanura uburyo abo mu muryango we ngo bajyaga no gutabura imirambo, bwacya ukayisanga mu rugo bayizanye bagiye kuyifungura (kuyirya), rimwe na rimwe abategetsi bakabafata.
Ati: “ibyo ni ukuri, umuntu bakajya kumuhamba ku Murango, bwacya umuntu bakamusanga mu nzu y’umuntu ku amaburusheti, ega tuva kure reka mbabwire, Njyewe Imana yarampagurukije,….ntibari boroshye”.
Perezida Nkurunziza ubura amezi make ngo ave ku butegetsi nk’uko yabyitangarije, yavutse mu 1964, akaba yaragiye ku butegetsi mu 2005, ubwo ishyaka CNDD-FDD ryari rimaze gufata ubutegetsi.
 
 
 
",https://bwiza.com/./?ese-denise-nkurunziza-yaba-agiye-gusimbura-umugabo-we-wihamirije-ko-umuryango-we-waryaga-abantu,Politics
Senateri Iyamuremye Augustin niwe watorewe kuyobora Sena y’u Rwanda,"Nk’uko biteganywa n’Itegeko Nshinga, mu ngingo ya 66, mbere yo gutangira imirimo yabo, abagize Inteko Ishinga Amategeko, Umutwe wa Sena, bagera kuri 20 kuri uyu wa Kane, itariki 17 Ukwakira 2019 barahiriye imbere ya Perezida wa Repubulika, kuzuza neza inshingano bahawe muri manda y’imyaka 5.
Abasenateri 20 barahiye ni: Hon. Bideri John Bonds, Hon. Dushimimana Lambert, Hon. Habineza Faustin , Hon. Habiyakare FranÃ§ois, Hon. Havugimana Emmanuel, Rt. Hon. Iyamuremye Augustin, Hon. Kanyarukiga Ephrem, Hon. Mukabaramba Alvera, Hon. Mupenzi George.

Hari kandi Hon. Murangwa N. Hadidja, Hon. Mureshyankwano Marie Rose, Hon. Niyomugabo Cyprien,Hon. Nkurunziza Innocent, Hon. Nkusi JuvÃ©nal, Hon. Nsengimana Fulgence, Hon. Ntidendereza William,Hon. Nyinawamwiza LaÃ«titia, Hon. Nyirasafari EspÃ©rance,Hon. Umuhire Adrie na Hon. Uwera PÃ©lagie.

Nyakubahwa Iyamuremye Augustin niwe watorewe kuba Perezida wa Sena, naho Hon. Nyirasafari EspÃ©rance atorerwa kuba Visi Perezida wa Sena ushinzwe ibijyanye n’amategeko, kumenya no kugenzura ibikorwa bya guverinoma.
[caption id=""attachment_146714"" align=""alignnone"" width=""680""] Hon. Nyirasafari EspÃ©rance[/caption]
Hon. Mukabaramba Alvera we yatorewe kuba Visi Perezida wa Sena ushinzwe Imari n’Abakozi.
Mu ijambo rye, Perezida wa Sena, Nyakubahwa Iyamuremye Augustin yashimiye abikuye ku mutima Perezida wa Repubulika wamugiriye icyizere akamugira Umusenateri, akomeza amwizeza kuzuza neza inshingano yahawe.
[caption id=""attachment_146713"" align=""alignnone"" width=""1024""] Hon. Mukabaramba Arvera[/caption]
Perezida wa Sena yasabye abasenateri bagenzi be gushyira hamwe buri wese atanga umusanzu mu kuzuza inshingano ze.
Yakomeje agira ati ”Tuzakomeza gusobanurira Abanyarwanda ibijyanye n’amahame remezo nk’inshingano zibanze za Sena, dushingiye kuri byinshi byagezweho na Manda zatubanjirije zakoze byinshi by’ingenzi
",https://bwiza.com/./?senateri-iyamuremye-augustin-niwe-watorewe-kuyobora-sena-y-u-rwanda,Politics
"CIA iravuga ko 'Antonov 72' yari buhitane Perezida Tshisekedi, yarashwe misile nk'iyahanuye iya Perezida Habyarimana","Urwego rw’Ubutasi rwa Leta Zunze Ubumwe z’Amerika (CIA) rwagaragaje ibimenyetso ku iraswa ry’indege yari itwaye ibikoresho bya Felix Tshisekedi (Antonov 72), runamusaba kwirinda cyane nyuma y’aho bivugwa ko indege ya ’Antonov 72’ yarashwe ari we yari buhitane ndetse bakemeza ko iyi misile yarashwe imeze nk’iyarashe indege Habyarimana wabaye Perezida w’u Rwanda, bikarangira inamuhitanye.
Iyi ndege yaburiwe irengero ku wa 10 Ukwakira 2019, ubwo yaturukaga mu mugi wa Goma yerekeza mu murwa mukuru, Kinshasa. Ikigo cy’Igihugu gishinzwe indege za gisivile cyatangaje ko iyi ndege yabuze itumanaho hashize iminota 59 ihagurutse. Byatangiye bivugwa ko yaguye mu Ntara ya Maniema, nyuma haza amakuru abihakana. Aheruka avuga ko iyi ndege yaguye mu ntara ya Sankuru ikoze impanuka.
 Ibimenyetso bya CIA bihakana aya makuru (niba inyandiko twakiriye ari iy’ukuri)
Mu itangazo riburira Perezida Felix Tshisekedi CIA yashyize hanze kuri uyu wa 15 Ukwakira, harimo ubutumwa bugira buti:
 Ibiro by’ubusesenguzi bya CIA byafashe amafoto y’icyogajuru ku ihanuka ry’indege ya Antonov 72 yari itwaye ibikoresho bya FÃ©lix Thisekedi yari iturutse i Goma ku wa 10 Ukwakira 2019.
 Ubwo yari mu kirere, amakuru yerekana ko igihe yari hafi ya Punia muri Maniema, iyi ndege yarashishijwe misile yo mu bwoko bwa SA-16, ariko ntiyahise igwa hasi . Yakomeje kuguruka ibirometero bike, igenda igabanya umuvuduko maze igwa mu ntara ya Sankuru. 
 CIA ikomeze ivuga ko ubu bwoko bwa misile(SA-16) ari bwo bwarashe indege ya Juvenal Habyarimana wabaye Perezida w’u Rwanda, hamwe n’indege ya gisivile ya Congo Airlines ku wa 10 Ukwakira 1998 mu ntara ya Maniema.
 CIA ivuga ko misile eshanu za SA-7, SA-14 na SA-16 umutwe warwanyaga ubutegetsi bwa Laurent Kabila (RCD) ubifashijwemo na Alex Thambwe Mwamba ubu uyoboye umutwe wa sena muri Congo/Kinshasa, ari na we bivugwa ko yazibitse. Uyu mutwe wari ushyigikiwe mu Rwanda mu gihe cya Perezida Pasteur Bizimungu utaravugaga rumwe n’ingoma ya Laurent Kabila.
 Ngo misile enye muri izi zabitswe muri Maniema ari na ho Thambwe avuka. CIA ivuga ko amakuru ikura ku muntu uba hafi ya Thambwe, avuga ko ubwo yagiraga uruzinduko muri iyi ntara ku wa 25 Nzeri 2019, yari azanywe no kumenya niba izi misile zigikora (imwe mu mpamvu yamuzanye).
 CIA ivuga ko Thambwe yakoranaga bya hafi na Theoneste Twagirayesu, wataziriwe ‘Twagira’ cyangwa ‘Twaribu’.  Twagirayezu yari afite ipeti rya ‘colonel’ mu mutwe w’ingabo wa RCD ,akaba ari we uvugwaho kurasa indege ya gisivile mu 1998. Uyu nawe ngo aba mu giturage cya Makunju mu ntara ya Maniema.
 Ku musozo, CIA ivuga ko mu busesenguzi yakoze, isanga FÃ©lix Tshisekedi ari we wari ugambiriwe kwicwa, bityo igasaba uyu mukuru w’igihugu kwirinda bikomeye.
 Alexis Thambwe ukekwa kuba inyuma y’igitero yaba ashaka iki?
Alexis Thambwe yagiye muri sena yinjiriye mu ihuriro ry’amashyaka ya politiki rihagarariwe na Joseph Kabila, FCC, bikaba bivugwa ko ari inshuti ye magara.
Birashoboka ko yashaka guhirika ubutegetsi bwa Tshisekedi, byamukundira agahita amusimbura. Itegekonshinga rya Congo/Kinshasa rivuga haramutse habaye impamvu ituma perezida watowe atabasha kuyobora nk’urupfu, kwegura cyangwa intege nke z’umubiri ,yasimburwa kuri uwo mwanya na perezida wa sena.
Aha Alexis Thambwe yahita aba Umukuru w’Igihugu, FCC ya Kabila igasubirana ubutware bwose, dore ko ubu yari isaranganyije na n’ihuriro ry’amashyaka, CACH ya Tshisekedi.
 Umuhango wo gufungura laboratwari y’ubuhinzi ya mbere muri Afurika
Hari abakuru b’ibihugu bari batumiwe ngo bazitabire umuhango wo gufungura laboratwari y’ubuhinzi nini mu ntara ya Kivu y’Amajyepfo barimo uw’ u Rwanda, Paul Kagame, Pierre Nkurunziza w’u Burundi na Uhuru Kenyatta wa Kenya.
Hatumiwe kandi bamwe mu babayeho abakuru b’ibihugu nka Joseph Kabila wabaye uwa Congo/Kinshasa, akaba ari n’umusenateri uhoraho muri iki gihugu (nk’uko biteganywa n’itegekonshinga) ndetse na Olusegun Obasanjo wabaye Perezida wa Nigeria kugeza mu 2007, ari na we witiriwe iyi laboratwari iri mu gace ka Kalambo.
Ikibazo cyibazwa kiragira kiti: “ Ese kutitabira kw’abatumirwa kwatewe no kwikanga umutekano muke?” Impamvu ni uko aba baperezida, yewe na Joseph Kabila watangije umushinga wa Laboratwari ubwo yari ku butegetsi batahageze.
Byasabye ko Tshisekedi n’abari bitabiriye uyu muhango wo ku wa 8 Ukwakira bategereza Obasanjo igihe kirekire kuko byavuzwe ko yahageze akarewe.
 Mu gihe havugwa umutekano wa Thsisekedi
Ku wa 16 Ukwakira, abagize ishyaka riri ku butegetsi, UDPS bakoreye imyigaragambyo y’amahoro mu mugi wa Kananga (ni ho Tshisekedi avuka) basaba MONUSCO kurinda umutekakano wa FÃ©lix Tshisekedi.
Ni ikibazo kitoroshye kuko byakomeje kuvugwa ko Tshisekedi atatsinda amatora y’Umukuru w’Igihugu ahubwo yashyizweho ku ruhare rukomeye rwa Joseph Kabila yasimbuye, ukemangwa cyane n’abaturage.
Joseph Kabila avugwaho gukoresha Tshisekedi harimo no kubangamira imiyoborere ye harimo no gufata ibyemezo yifuza.
Tubibutse ko ihuriro ry’amashyaka, FCC riyobowe na Kabila ari ryo rifite imyanya myinshi mu nteko ishinga amategeko no muri guverinoma. Bivugwa ko inzego zikomeye z’igihugu harimo iz’iperereza, iz’umutekano zikigenzurwa na Kabila, bikamworohere gufata ibyemezo.
Ikibazo cyo kurama kw’amasezerano yo gusangira imyanya mu buyobozi hagati ya Tshisekedi (amahuriro y’amashyaka ya FCC na CACH) kimaze igihe cyibazwa. Byaba ari bidasanzwe kuko ubundi byagaragaye n’ahandi ko bene aya masezerano atarama kuko burya bigoye kubona umuyobozi ’utegekerwaho’.
Aya masezerano hari abayita nk’ikiziriko Tshisekedi yaba yarishyizwe mu ijosi cyangwa se akaba ameze nk’uwiyambitse amapingu, bikaba ari byo biri kumugiraho ingaruka.
Amasezerano y’ibanga hagati ya Tshisekedi na Kabila yamaganwe na bamwe mu batavuga rumwe n’ubutegetsi barimo na Martin Fayulu ugize ihuriro rya LAMUKA ririmo Jean Pierre Bemba, Adolphe Muzito, Antipas Bumba, Moise Katumbi na Freddy Matungulu.
Gusangira imyanya mu buyobozi bukuru byiswe ko Tshisekedi agambaniye abaturage be kuko ngo ntibifuzaga ko Kabila agaruka mu miyoborere ya Congo/Kinshasa. Fayulu n’abo bahuje ibitekerezo bavuga ko Tshisekedi yabatetereje mu rugamba bari baratangiye rusa n’urwo kubohora igihugu.
Imibare y’abaguye muri iyi mpanuka gatumwa ntabwo yavuzweho rumwe. Amakuru amwe yavuze ko yaguyemo umunane gusa ibiro by’Umukuru w’igihugu nta kinini byayivuzeho. Ikizwi neza ni uko yaguyemo umupilote, umushoferi wa Tshisekedi, bamwe mu barinzi be n’abasivile.
Amakuru avugwa muri Congo/Kinshasa (bitemezwa neza niba ari ukuri) avuga ko ejo cyangwa ejo bundi Perezida Tshisekedi yagiye muri Leta Zunze Ubumwe z’Amerika, bifitanye isano n’iyi ndege ya Antovov 72 ndetse n’umutekano we muri rusange.
Iyi ndege yari itwaye imodoka y’umutamenwa ya Tshisekedi ndetse n’ibikoresho byinshi byari bivanwe mu muhango wo gutaha laboratwari y’ubuhinzi muri Kalambo mu Ntara ya Kivu y’Amajyepfo nk’uko twabivuzeho haruguru.
 
",https://bwiza.com/./?cia-iravuga-ko-039-antonov-72-039-yari-buhitane-perezida-tshisekedi-yarashwe-misile-nk-039-iyahanuye-iya-perezida-habyarimana,Politics
Ntukabe ikigoryi- Perezida Trump abwirwa mugenzi we wa Turukiya," Perezida wa Leta Zunze Ubumwe za Amerika, Donald Trump yasabye mugenzi we wa Turkiya, Tuyyip Erdogan kudakora ibyo yise iby’ubugoryi ngo akomeze kugaba ibitero muri Syria. 
Mu ibaruwa yo kuwa 9 Ukwakira Trump yoherereje Erdogan amusaba ko ibyo ari gukora byazatuma ahora yibukwa mu mateka nka “sekibi”
Trump avuga ko Turukiya ikomeje kugaba ibitero mu majyaruguru ya Syria byayigiraho ingaruka z’ubukungu nk’uko inkuru ya AFP ibitangaza.
Trump ati “ Reka dukorane neza. Ntushaka ko amaraso y’ibihumbi by’inzirakarengane akubarwaho kandi nanjye sinshaka ko ubukungu bwanyu buhangabana kubera njye. Amateka azakugaragaza neza n’uramuka witwaye neza muri iki kibazo.”
Trump asoza ibaruwe ye abwira Erdogan ngo abe umuntu mwiza kandi ngo ateganya no kumuhamagara bakavugana.
[penci_related_posts dis_pview=""no"" dis_pdate=""no"" title=""Izindi nkuru wasoma"" background="""" border="""" thumbright=""no"" number=""4"" style=""list"" align=""none"" withids="""" displayby=""recent_posts"" orderby=""rand""]
Trump ku bwe yifuza ko Turukiya yavugana n’inyeshyamba za kiyisilamu ziyobowe na Mazloum Abdi, iki gihugu kivuga ko ari ‘intangondwa ifatanya n’abarwanya ubutegetsi bwacyo bari muri PKK.
",https://bwiza.com/./?ntukabe-ikigoryi-perezida-trump-abwirwa-mugenzi-we-wa-turukiya,Politics
Gen Andrew Rwigamba wari umuyobozi muri MINADEF yitabye Imana," Gen Andrew Rwigamba wari Umuyobozi muri Minisiteri w’Ingabo ndetse wanabaye Umuyobozi mukuru wa Polisi y’u Rwanda kugera mu 2009, yitabye Imana azize uburwayi aho yivurizaga mu gihugu cya Misiri. 
Andrew Rwigamba yasezerewe mu gisirikare cy’u Rwanda mu 2013, afite ipeti rya Brig. General, ubu akaba yari umukozi muri Minisiteri y’ingabo.
Gen Rwigamba yivurizaga mu bitaro ’Cairo International Medical Center’ ngo akaba yazize uburwayi butatangajwe ariko ngo yari amaranye iminsi.
 
 
",https://bwiza.com/./?gen-andrew-rwigamba-wari-umuyobozi-muri-minadef-yitabye-imana,Politics
Kirehe : Abafite uruhare mu gutesha abana ishuri baraburiwe baranihanangirizwa,"Ubuyobozi bw’Akarere ka Kirehe bufatanyije n’inzego z’umutekano kuwa kabiri, tariki ya 15 Ukwakira 2019, batangiye igikorwa cyo gushakisha ababyeyi bafite abana bataye ishuri ndetse n’abakoresha abana imirimo ibatesha ishuri .
Abatuye mu Karere ka Kirehe bavuga ko hatangiye gushakishwa ababyeyi n’abakoresha abana bari kigero cyo kwiga ndetse bakaba bamwe bajyanwa mu buyobozi bakihanangirizwa n’ubuyobozi.
 Bavuga ko icyo gikorwa kizatuma abana badata ishuri ariko bagasaba ko ababyeyi bagomba gukurikirana imyigire y’abana babo .
Umuturage utuye mu Murenge wa Gahara avuga ko ababyeyi batubahiriza inshingano zabo ndetse n’amakimbirane mu muryango aribyo bitera abana guta ishuri .
[caption id=""attachment_146670"" align=""alignnone"" width=""927""] Abana bata ishuri bakirirwa mu kazi katabagenewe[/caption]
Agira ati “Hari abana usanga barananiranye ugasanga batoroka ababyeyi babo bakajya gukora imirimo yo mu rugo ariko usanga ababyeyi bamwe barataye inshingano zo kurera kubera imyumvire yabo kuko hari umubyeyi usanga abwira umwana ngo ariga bizamumarire iki ibyo bigatuma abana badakunda kwiga ,icyo twasaba ubuyobozi nuko bakomeza ingamba batangiye bagakomeza gukurikirana abana n’ababyeyi babo kandi bagakomeza kwigisha imiryango kwirinda amakimbirane kuko agira ingaruka ku bana bata amashuri bakajya gukorera amafaranga,|”
Umuturage wo mu Murenge wa Mpanga yabwiye Bwiza.com ko no mu murenge wabo hari abana basiba ishuri bakajya kuragira amatungo akemeza ko abana basiba ishuri ubuyobozi bwajya buhana ababyeyi babo.
Yagize ati “ababyeyi bagira uruhare rukomeye mu gutuma abana bata ishuri hari abatuma basiba kwiga babohereje kuragira amatungo hari ababakoresha imirimo ituma abana batabasha kwiga ,ababyeyi baradohotse ku nshingano zo kwita ku bana babo ariko ubwo ubuyobozi bwahihagurukiye twizera ko nibahana ababyeyi batazongera guta inshingano zo kurera abana babo ariko abakoresha abo bana nabo bazakurikiranwe bahanwe .”
[caption id=""attachment_146674"" align=""alignnone"" width=""930""] Abana bataye ishuri n’ababyeyi babo bafatiwe mu gikorwa cyo gushakishwa kizamara icyumweru[/caption]
Mukandarikanguye Gerardine, Umuyobozi w’Akarere Wungirije ushinzwe Imibereho Myiza, yemeza ko bahagurukiye ababayeyi abatuma abana bata ishuri ,anavuga ko abana bakoreshwaga imirimo ibabuza kwiga bazayikurwamo bagasubira kwiga ,ababyeyi b’abana bajyanwa mu buyobozi bakagirwa inama bakamenyeshwa ko hari ibihano biteganyijwe ababyeyi babuza abana kwiga kuko bibangamira ireme ry’uburezi .Ibibazo bituma abana bata ishuri birimo amakimbirane avuga ko ubuyobozi bw’akarere bugiye kubikurukirana.
Ubuyobozi bw’Akarere ka Kirehe butangaza ko abana 1780 bo mu mashuri abanza na 303 bo mu mashuri yisumbuye bataye ishuri umwaka ushize barigaga,abamaze kugarurwa ni 1552 biga mu mashuri abanza bigana na 87% na 278 biga mu mashuri yisumbuye bangana 92% abasigaye bagishakishwa ni 228 bo mu mashuri abanza na 25 biga mu mashuri yisumbuye . muri iyi gahunda izamara icyumweru habonetse abana 64 bagomba gusubizwa kwiga .
 
",https://bwiza.com/./?kirehe-abafite-uruhare-mu-gutesha-abana-ishuri-baraburiwe-baranihanangirizwa,Politics
Bukavu: Imfungwa zirimo gupfa umusubirizo," Mu gereza nkuru ya Bukavu, muri Repubulika Iharanira Demokarasi ya Congo, imfungwa zisaga 45 zimaze kubura ubuzima kubera ibura ry’imiti. 
Kuva mu kwezi kwa 12 umwaka ushize, nibwo imiti yatangwaga na Croix Rouge muri gereza nkuru ya Bukavu yatangiye kuba ikibazo,bityo n’ubundi bufasha izi mfungwa zahabwaga butangira guhagarara, bityo bamwe bitangira kubagiraho ingaruka.
Dr Sifa Musole, umuganga muri gereza aganira na Actualitecd, yagize ati ""Habayeho ihagarikwa ry’imiti, nta n’ubwo dufite na parasitamoro muri gereza nkuru ya Bukavu, yewe nta n’ibiribwa bya ngombwa bihari, n’abarwayi twohereza ku bitaro by’ikitegererezo bya Bukavu ntabwo bitabwaho bw’umwihariko"".
Yakomeje avuga ko n’agahimbazamusyi abaganga bahabwaga kahagaze, bityo bikaba birimo kugira n’ingaruka ku mfungwa.
Ati ""Tumaze kugira abasaga 45 bamaze gupfa kuva mu kwezi kwa mbere uyu mwaka, turasaba imiti y’agateganyo,..."".
Minisitiri ushinzwe ubuzima mu ntara ya Kivu y’Amajyepfo, Jospin Bitafuana yavuze ko iki kibazo bakizi bakaba barimo kugishakira umuti, ati ""Turimo kwiga kuri iki kibazo hamwe na Guverineri w’intara"".
Iyi gereza yubatse muri Komini Kadutu, yari igenewe gufungirwamo abantu 500 none ubu irimo abasaga 1300 bibasirwa cyane n’indwara zandura.
",https://bwiza.com/./?bukavu-imfungwa-zirimo-gupfa-umusubirizo,Politics
Perezida Kagame arakira indahiro z’Abasenateri bashya,"Kuri uyu wa 17 Ukwakira 2019, Perezida wa Repubulika, Paul Kagame, arakira indahiro z’Abasenateri bashya 20 baherutse gutorwa nk’uko biteganywa n’itegeko Nshinga ry’u Rwanda. Iki gikorwa kirabera mu Nteko Ishinga Amategeko.
Aba basenateri barasanga abandi batandatu basanzwe muri Sena manda yabo biteganyijwe ko izasoza mu mwaka utaha mber yo gusimbuzwa.
Abo basenateri manda yabo izageza mu 2020 barimo; ConsolÃ©e Uwimana, Charles Uyisenga, Jeanne d’ Arc Mukakalisa, Chrysologue Karangwa, Zephyrin Kalimba, na Margaret Nyagahura.
 Dore urutonde rw’abakandida senateri batowe n’intara bazaba bahagarariye muri Sena y’u Rwanda:
 Amajyepfo hatowe:
1.Umuhire Adrie
2.Uwera PÃ©lagie
3.Nkurunziza Innocent
 Uburengerazuba hatowe:
1.Mureshyankwano Marie Rose
2.Havugimana Emmanuel
3.Dushimimana Lambert
 Uburasirazuba hatowe:
1.Nsengiyumva Fulgence
2.Bideri John
3.Mupenzi Georges
 Amajyaruguru hatowe:
1.Nyinawamwiza Laetitia
2.Habineza Faustin
Mu Mujyi wa Kigali hatowe Ntidendereza William
Uretse aba basenateri batorewe guhagararira intara, hasigaye abandi basenateri babiri bazahagararira za kaminuza, umwe uhagarariye iza Leta n’undi uhagarariye izigenga.
Hari kandi abasenateri umunani bazashyirwaho na Perezida wa Repubulika, ariko abanza gutanga bane, abandi bane bakazaza nyuma y’umwaka.
 
 
",https://bwiza.com/./?perezida-kagame-arakira-indahiro-z-abasenateri-bashya,Politics
U Bwongereza: Abibye umusarani ukoze muri zahabu gusa bakomeje guhigwa bukware,"Igipolisi cyo mu Bwongereza gikomeje guhiga bukware abantu baba baribye umusarani ukozwe muri zahabu gusa ufite agaciro ka miliyari zisaga 6 z’Amanyarwanda, aho abandi bangabo batatu batawe muri yombi.
Ni umusarani w’ubugeni ukoze muri zahabu gusa ufite agaciro ka miliyoni 6 z’amapawundi (asaga miliyari esheshatu y’u Rwanda).
Wibwe mu kwezi gushize kwa cyenda mu nyubako yitwa Blenheim Palace iri Oxfordshire mu Bwongereza.
Abagabo batatu b’imyaka 34, 35 na 36 b’ahitwa Oxford batawe muri yombi bakekwaho kugira uruhare mu kwiba uyu musarani utangaje kandi w’agaciro.
Hari abagabo babiri bari bafashwe mbere bakekwaho ubu bujura nk’uko iyi nkuru dukesha BBC ivuga.
Kompanyi ifite ubwishingizi bw’iyi nyubako yatangaje igihembo cy’amapawundi £100,000 ku wagarura cyangwa akagaragaza aho uyu musarani uri.
Uyu musarani bitaga ’America’ wari mu bimurikwa by’umunyabugeni w’Umutaliyani Maurizio Cattelan, abawusuraga bakaba barashoboraga no kuwukoresha bikiza imyanda yo mu mubiri.
Polisi ivuga ko kwiba uyu musarani ""byangije inzu bikanahateza umwuzure"" kuko wari ushinze muri iyi nyubako.
Iyi nyubako yo mu kinyejana cya 18 iri mu hantu ndangamurage ku isi, aha ni naho havukiye Winston Churchill wabaye Minisitiri w’intebe w’Ubwongereza.
Mu kwezi kwa munani, umugabo witwa Edward Spencer - umuvandimwe wa Churchill - uyobora ahari iyi nyubako, yavuze ko yizeye neza umutekano w’iki gihangano.
Yagize ati: ""Ntawe byakorohera kucyiba"".
 
",https://bwiza.com/./?u-bwongereza-abibye-umusarani-ukoze-muri-zahabu-gusa-bakomeje-guhigwa-bukware,Politics
Rusizi: Umugabo akurikiranweho kubikira umugore we asinziriye akamwica,"Urukiko Rwisumbuye rwa Rusizi rwaburanishirije ahakorewe icyaha mu Kagari ka Nyange, Umurenge wa Bugarama, Akarere ka Rusizi, umugabo witwa Harerimana Anastase ukurikiranweho n’Ubushinjacyaha icyaha cyo kwica umugore we amukubise ishoka, aho Ubushinjacyaha bwamusabiye igihano cy’igifungo cya burundu.
Ni iburanisha ryabaye kuwa Mbere, itariki 15 Ukwakira 2019, mu rubanza Urukiko Rwisumbuye rwa Rusizi rukurikiranyeho uwitwa Harerimana Anastase icyaha cyo kwica umugore we akoresheje ishoka.
Icyaha kikaba cyarakorewe mu Kagari ka Nyange, Umurenge wa Bugarama, Akarere ka Rusizi, mu ijoro ryo ku wa 26/09/2019 ubwo uyu mugabo witwa Harerimana Anastase yacunze umugore we aryamye, aramwubikira amukubita ishoka mu mutwe aramwica ; Yahise atoroka ariko bukeye bwaho yaje gufatirwa mu murenge wa Nyakabuye .
Ubushinjacyaha bwamusabiye igihano cy’igifungo cya burundu nk’uko iyi nkuru dukesha Ubushinjacyaha bukuru ikomeza ivuga.
Mu kwiregura kwe Harerimana Anastase yemeye icyaha asobanura ko yabitewe n’uko yakekaga ko umugore we yamucaga inyuma.
Umushinjacyaha ashingiye ku ngingo ya 107 y’itegeko NO 68/2018 ryo ku wa 30/08/2018 riteganya ibyaha n’ibihano muri rusange yasabiye Harerimana Anastase igihano cy’igifungo cya burundu anasaba Urukiko kutita ku mpamvu iyo ariyo yose yatuma uregwa agabanyirizwa igihano.
",https://bwiza.com/./?rusizi-umugabo-akurikiranweho-kubikira-umugore-we-asinziriye-akamwica,Politics
Perezida Nkurunziza yacitse ate igihano cy'urupfu yari yarakatiwe?,"Perezida Nkurunziza Pierre yavutse ku wa 18 Ukuboza mu murwa mukuru wa Bujumbura mu Burundi, avuka kuri se witwaga Eustache Ngabisha wabaye mu nteko ishingamategeko mu 1965, akaba n’umuyobozi w’intara ebyiri.
Yize amashuri abanza mu ntara ya Ngozi ari na ho yakuriye, amashuri yisumbuye ayiga ku ishuri rya AthÃ©nÃ©e riherereye muri Gitega. Yize muri Kaminuza y’u Burundi, ahakura impamyabumenyi mu 1990.
Nkurunziza yarangije kaminuza ajya kwigisha muri LycÃ©e de Muramvya mu 1991, mu 1992 ajya kwigisha muri Kaminuza y’u Burundi.
Mu 1993, iyi kaminuza yagabweho igitero cyaturutse ku makimbirane hagati y’ubwoko bw’Abahutu n’Abatutsi, Nkurunziza yararokotse mu gihe abagera kuri 200 bishwe. Aya makimbirane ni yo se Ngabisha yazize ubwo yicwaga mu 1972.
Amakuru ya Encyclopedia Britannica avuga ko Perezida Nkurunziza yinjiye mu mutwe wa FDD (Force pour Defence de Democratie) wari ishami ry’umutwe w’Abahutu bari mu buhungiro, CNDD ( Conseil National pour Defence de Democratie), ubu rikaba ari ryo shyaka abarizwamo, rikitwa CNDD-FDD.
Mu 1998, ubwo yari mu buhungiro, urukiko rwamukatiye igihano cy’urupfu ku bw’ibikorwa byo kwigomeka n’ibyaha by’intambara bivugwa ko byakozwe n’uyu mutwe wa CNDD-FDD
Hagati ya 1998 n’2000, CNDD-FDD ryigabyemo ibice bitandukanye maze Nkurunziza ayobora igice kimwe. Mu bubasha yari abonye, nk’uhagarariye CNDD-FDD yagiranye amasezerano y’amahoro na Perezida Ndayizeye mu 2003.
Muri aya masezerano, Perezida Nkurunziza yahawe ubudahangarwa bwatumye aba ’ndakorwaho’ n’ubwo yari yakatiwe gupfa.
Ku ngoma ya Ndayizeye, Nkurunziza yabaye Minisitiri w’Imiyoborere myiza mu 2004.
Mu 2005, CNDD-FDD ni bwo yabaye ishyaka rya politiki ryemewe n’amategeko maze Pierre Nkurunziza arihagararira mu matora y’Umukuru w’Igihugu yegukanye ku wa 19 Kanama, arahira ku wa 25.
",https://bwiza.com/./?perezida-nkurunziza-yacitse-ate-igihano-cy-039-urupfu-yari-yarakatiwe,Politics
Ingabire ubazwa iby'igitero cyagabwe mu Rwanda avuga ko arimo gukorerwa iyicarubozo," Ishyaka ritavuga rumwe n’ubutegetsi mu Rwanda ryatangaje ko umuyobozi waryo Victoire Ingabire ukomeje gukorwaho iperereza ku bitero biheruka ku Rwanda ari gukorerwa ""iyicarubozo mu bitekerezo"". 
Mu ijoro ryo ku wa Gatanu tariki 04 y’uku kwezi kwa 10, abantu bitwaje intwaro baturutse mu birunga batera mu Rwanda bica abaturage bagera kuri 14 mu karere ka Musanze banasahura ibyabo.
Kuva ku wa kabiri tariki 08 y’uku kwezi, Madamu Victoire Ingabire uyobora ishyaka FDU-Inkingi yahamagajwe n’urwego rushinzwe iperereza ku byaha (RIB) ngo abazwe kuri ibi bitero.
Mu cyumweru gishize, Madamu Ingabire yabwiye BBC dukesha iyi nkuru ko ntaho ahuriye n’ibitero byabaye, ko we ""urugamba arimwo atari urw’amasasu ahubwo ari urwa politike"".
Icyo gihe, umuvugizi w’urwego rw’ubugenzacyaha mu Rwanda yabwiye itangazamakuru mu Rwanda ko atavuga ibyo Madamu Ingabire ari kubazwaho kuko bikiri mu iperereza.
Mu myaka ishize ubwo yaburanaga ibyaha afunze, yashinjwe gukorana n’umutwe wa FDLR urwanya ubutegetsi bw’u Rwanda ukorera muri DR Congo, ibyaha we yahakanye.
Ishyaka rye FDU-Inkingi, ritaremerwa n’amategeko mu Rwanda, ryasohoye itangazo rivuga ko Madamu Ingabire akomeje kubazwa ariko bikorwa mu buryo bugamije ""kumwica mu bitekerezo"".
Iri shyaka rivuga ko ejo tariki 15 Ukwakira. yahamagajwe kujya kuri uru rwego ruri kumubaza, nyamara ngo bazi neza ko umunyamategeko we adahari kandi atabazwa uyu umwunganira adahari.
Mu cyumweru gishize, Madamu Ingabire ngo yitabye uru rwego inshuro enye, zimwe akahamara umwanya munini atabajijwe kuko umunyamategeko we adahari.
Itangazo ry’iri shyaka rivuga ko ibazwa rye rikomezwa uyu munsi ku wa gatatu.
Rigira riti: ""Ibi byose bikorwa biboneka ko bigamije kumwica mu bitekerezo, kumuca intege no kumukoza isoni"".
Kuva yarekurwa mu kwezi kwa cyenda mu 2018 ku mbabazi za perezida wa repubulika, Ingabire Victoire ategetswe kwitaba buri kwezi ibiro bimwegereye by’ubushinjacyaha.
",https://bwiza.com/./?ingabire-ubazwa-iby-039-igitero-cyagabwe-mu-rwanda-avuga-ko-arimo-gukorerwa-iyicarubozo,Politics
Uganda: DIGP Sabiiti yahawe iminsi 2 yo kugaragaza uko azahashya ibyaha byibasiye Kampala,"Perezida wa Uganda, Yoweri Museveni yahaye iminsi ibiri Umukuru w’Igipolisi Wungirije, DIGP Sabiiti Muzeyi, akaba yamaze kugaragaza umugambi we wo guhashya ibyaha bikomeje gufata intera by’umwihariko mu Murwa Mukuru, Kampala.
“Nahaye iminsi ibiri Komanda Sabiiti wa Polisi ngo azane umupangu wo kurwanya ibi birara,” uyu ni Perezida Museveni mu itangazo rigufi yashyize ahagaragara.
Yakomeje agira ati: “Umukuru w’Igipolisi (IGP Ochola) ntawuhari ari muri Peru kubera inama. Nzareba uwo mupangu, ngire icyo nkuvugaho,…hanyuma muwumenyeshwe mwese,”
Chimpreportsiravuga koi bi Museveni yabitangaje nyuma ya raporo z’abagizi ba nabi bitwaje intwaro bamaze iminsi bakangaranya abanyamujyi.
Ibi birara biravugwaho kuba byarakajije ibikorwa byo kugaba ibitero ku ngo byitwaje intwaro nk’imipanga, amaferabeto (Iron bars) ndetse ngo n’imbunda, kenshi bikanica cyangwa bigakomeretsa abo bitera.
Museveni wise aba bantu ingurube, yababwiye ko iminsi yabo ibaze. Ati: “Biroroshye gutsinda ibi birara.”
Perezida Museveni yakomeje agaragaza ukuntu ibyo ibi birara bikora ishyaka NRM rigiye kubyungukiramo. Ati: Ibyaha byabo bizongerera gusa icyizere NRM kubera ko tugiye kubatsinda.”
Yongeyeho ko abantu batangiye no kubona ko utu dutsiko tw’abagizi ba nabi n’abadufasha batangiye gucika intege.
",https://bwiza.com/./?uganda-digp-sabiiti-yahawe-iminsi-2-yo-kugaragaza-uko-azahashya-ibyaha-byibasiye-kampala,Politics
Muri CNDD-FDD haravugwa amacakubiri ashobora kubera Nkurunziza urwitwazo rwo kugundira ubutegetsi,"Abaturage b’u Burundi bazitabira amatora nuri Gicurasi 2020 bagiye gutora umukuru w’igihugu mushya mu gihe manda ya perezida Nkurunziza izaba igeze ku musozo ku mugaragaro. Ni mu gihe ariko uyu azaguma ku ijambo rye ko atazongera kwiyamamariza indi manda nk’uko yabisezeranyije nubwo yagize uruhare mu guhindura itegeko nshinga mu 2018, benshi babona ari uburyo perezida Nkurunziza yakoresheje kugirango agundire ubutegetsi.
Biravugwa ko ibyo yatangaje ko ataziyamamariza indi manda mu matora ataha byaciyemo ibice bibiri mu ishyaka riri ku butegetsi ndetse bikaba biri gucamo n’igihugu ibice. Abayobozi b’u Burundi bakomeje kuvuga ko igihugu gitekanye kandi mu mihanda ya Bujumbura ibikorwa bikomeje, ariko ku rundi ruhande bamwe mu baturage bavuga ko babayeho mu bwoba.
Icyemezo cya Perezida Nkurunziza cyo kutazahatanira indi manda nk’uko yabivugiye imbere y’abakirisitu, biravugwa ko cyashyize abantu benshi mu gihirahiro. Kuri ubu ikibazo gikomeye cyane ntikiri hagati y’abatavuga rumwe n’ubutegetsi n’ishyaka riri ku butegetsi, ahubwo ngo kiri imbere mu ishyaka riri ku butegetsi, CNDD-FDD.
Abanyapolitiki bakiri bato kurusha abandi mu ishyaka riri ku butegetsi, Silas Ntigurirwa na Alain Guillaume Bunyoni, bombi bakaba bafite ipeti rya jenerali mu gisirikare, baravugwaho kuba bafite akayabo k’amafaranga kandi bakaba baratangiye kuzenguruka mu gihugu biyamamaza nta kimenyetso kigaragara cy’uzatsinda cyangwa uko abazatsindwa bazabyitwaramo. Aba banyapolitiki bakaba bavugwaho kutaripfana kandi bamaze gutegura uko bazigarurira abatora.
[caption id=""attachment_146596"" align=""alignnone"" width=""624""] Guillaume Bunyoni, kuri ubu ni minisitiri w’umutekano[/caption]
Ni mu gihe ku rundi ruhande abakurikiranira hafi politiki y’u Burundi bemeza ko ishyka riri ku butegetsi ryatangiye kwamamaza Nkurunziza, naho ayo macakubiri agaragazwa n’abo banyapolitiki akaba yararamwe kugirango Nkurunziza azabone impamvu yo kuguma ku butegetsi kugeza mu 2034 nk’uko iyi nkuru dukesha ikinyamakuru The Star cyo muri Kenya ikomeza ivuga.
[caption id=""attachment_146595"" align=""alignnone"" width=""624""] Gen. Maj. Silas Ntigurirwa[/caption]
Ikibazo nyamukuru cyazamutse nuko ishyaka riri ku butegetsi rifite mahirwe menshi yo kugumana ubutegetsi, ariko igikomeye kurushaho n’ukuntu abari ku butegetsi bazitwara mu kubuhererekanya. Byarushijeho kuba ingorabahizi ubwo amatora yo kumenya niba Nkurunziza ashobora kuguma mu biro yemezaga ‘Yego’ mu 2018.
Ntabwo ari benshi bizera Nkurunziza iyo avuze ko ataziyamamariza indi manda kuko ngo atagisishikajwe no kuba perezida. Abanenga ubutegetsi ariko bashinje guverinoma gutera ubwoba abaturage babahatira gutora ‘ no gutoteza abava mu buhungiro basubiye mu gihugu babashinja gushyigikira amashyaka atavuga rumwe n’ubutegetsi.
Igihari kuri ubu n’uko Guverinoma ya Nkurunziza ntacyo yakoze ngo ifungure urubuga rwa politiki kandi benshi bafite ubwoba ko amatora yo mu 2020 azaba mu iterabwoba rikomeye rya politiki n’ubugizi bwa nabi, bitari hagati y’ishyaka riri ku butegetsi n’abatavuga rumwe naryo gusa, ahubwo no mu ishyaka riri ku butegetsi mu banyapolitiki baryo b’ingenzi.
Hirya no hino mu gihugu, abashyigikiye ishyaka riri ku butegetsi, CNDD-FDD, n’abatavuga rumwe naryo bahora barebana ay’ingwe ari nako banyuzamo bagakozanyaho. Umwuka mubi kurushaho ukaba usangwa mu Ntara za Ngozi, Muyinga na Kirundo, mu majyaruguru y’igihugu no mu Ntara ya Makamba mu majyepfo.
Amacakubiri muri politiki, kimwe no mu bihugu byinshi byo muri Afurika, mu Barundi ho kubw’ibyago areberwa mu macakubiri hagati y’amoko. Abaturage bavuga ko nubwo baba ari abavandimwe ariko baba banahanganye. Guhangana kukaba gufata intera iyo bigeze mu guhatanira ubutegetsi, ingaruka zikaba ko badashobora kubana mu nzu imwe.
Umwe mu bayobozi b’amadini muri Matana ati: “ Mu gihe udashobora gukora ku muvandimwe wanjye mpari kuko twaguteranira wowe mwanzi, iyo bigeze ku butegetsi, imyanya, ijambo, guhangana hagati y’abavandimwe kugira uruhare cyane hano mu Burundi birenze uko wabitekereza .”
Umwe mu bapasiteri mu Mujyi wa Bujumbura kuri ubu we ngo arimo arakusanya udufaranga ngo abe ahungishije umuryango we kubera kutizera ibizaba mu matora agiye kuba mu mwaka utaha.
Kiliziya mu Burundi yo yatangiye gutegura amarushanwa y’amahoro mu baturage mu rwego rwo guhangana n’ikibazo cy’amacakubiri akomeje kuzamuka mu baturage. Yanakoze urwandiko rwo gutangaza amahoro, abifuza imyanya y’ubuyobozi bagomba gusinya mbere y’amatora. Iranifuza ko n’abaturage bajya bashyira umukono kuri uru rwandiko rugamije kwizeza amahoro mbere y’amatora, mu gihe cy’amatora na nyuma yayo.
Mu gihe Minisitiri w’Ububanyi n’amahanga, Ezechiel Nibigira, aherutse gutangariza mu Nteko Rusange ya Loni, mu kwezi gushize ko umwuka w’ubwisanzure, gukorera mu mucyo n’amatora atuje ukomeje kuzamuka mu Burundi, ibimenyetso bivuga ibinyuranye kandi Isi igomba kugumisha ijisho ku butegetsi buriho ngo yizere ko buzubahiriza uburenganzira bwa muntu kandi amatora azabe mu bwisanzure muri Gicurasi 2020.
 
 
",https://bwiza.com/./?muri-cndd-fdd-haravugwa-amacakubiri-ashobora-kubera-nkurunziza-urwitwazo-rwo-kugundira-ubutegetsi,Politics
Rusizi/Nkombo: Haracyagaragara umubare munini w'abatazi gusoma no kwandika," Ubuyobozi bw’akarere ka Rusizi buvuga ko kuba umurenge wa Nkombo ukigaragaramo umubare munini w’abatazi gusoma no kwandika bituruka ku mateka mabi yaranze kiriya kirwa aho ngo n’ishuri ribanza rimwe ryahabaga abahigaga batariharangirizaga , bigasaba kwambuka amazi bagakomereza mu murenge wa Nkanka hakurya yayo bituma benshi batiga, ubu ku bufatanye n’itorero ry’Abangilikani ry’u Rwanda n’abandi bafatanyabikorwa bakaba barahagurukiye kwigisha abakuze gusoma no kwandika. 
Ibi Bwiza.com yabitangarijwe n’umuyobozi w’aka karere Kayumba Ephrem, nyuma y’uko itorero ry’Abangilikani ry’u Rwanda Diyosze ya Cyangugu rihaye impamyabumenyi abagabo n’abagore 60 zo gusoma no kwandika,aho bigaragara ko abakubititse cyane ari abagore kuko uhansanga umubare munini cyane wabo,hakaba n’ingo usanga umugabo n’umugore bose batabizi bakavuga ko ubu bujiji bubabera impamvu y’ubukene bukabije babamo,kuko kugira ngo bagire icyo bigezaho bukibaboshye bibabera ingorabahizi.
Meya Kayumba ati’’ kiriya kirwa cyarakubititse cyane ku bijyanye n’amashuri no kwikura mu bujiji kuko kigezemo amashuri vuba, nubwo ari kinini ariko cyari gifite agashuri kamwe kabanza nako gashobora kuba katari gafite imyaka yose bigasaba ko ujya kurangiza amashuri abanza yambuka amazi buri munsi ajya kwiga hakurya yayo bituma higa mbarwa, ari yo mpamvu abakuze baho benshi batagize amahirwe nibura yo kumenya gusoma no kwandika,ikaba imwe mu mpamvu bakomeza kudindira mu iterambere.
Yarakomeje ati’’ ntibigeze bagira ubuyobozi bukangurira abana kugana ishuri, aho kubajyana mu ishuri bakabigisha ko umurimo ari ukuroba ibindi ari amahirwe n’ayo mahirwe yandi ntibayahabwe,ari yo mpamvu ya kiriya kibazo cy’ingutu gihari duhanganye na cyo,ariko uko iminsi ihita,Leta yahashyize amashuri n’ibindi bikorwa remezo bibazamura,abana bariga,abakuze na bo ,ku bufatanye n’itorero Angilikani Diyoseze ya Cyangugu tunashimira byimazeyo,baragenda biga gusoma no kwandika,kimwe n’abandi mu karere bafite icyo kibazo,ku bufatanye n’abafatanyabikorwa bacu baragenda bagisohokamo kuko ari n’umuhigo w’akarere.’’
Nyandwi ThÃ©ophile utuye mu mudugudu wa Gitwa mu kagari ka Kamagimbo avuga ko kuba atari azi gusoma no kwandika n’umugore we atabizi byabadindije cyane,ubwo abimenye akaba agiye kohereza n’umugore we akiga.
Ati’’ kuba twembi twari mu bujiji byaradukenesheje cyane kuko nta buryo bwo kwiteza imbere twagiraga. Sinabashaga gushaka akazi nkoresheje telefoni nk’abandi kuko ntanashoboraga kuyitunga. Gukurikinana imyigire y’abana bacu 3 ntibyashobokaga,sinashoboraga kugira icyo nyobora mu mudugudu kandi ku myaka 36 ndacyari muto cyane,sinashoboraga kuba nagira ikindi nigezaho kuko muri iki gihe gutera imbre uri mu bujiji nk’ubu bidashoboka, ari yo mpamvu n’umugore namuzanye ngo yirebre na we atangire kwiga.’’
Aba bamaze kwiga basaba ko bakwigishwa n’indimi z’amahanga zirimo icyongereza,igiswahili n’igifaransa kugira ngo babashe kurenga n’imbibi z’uyu mureenge bagere kure bashakisha imibereho n’abaje kubasura bavuga izo ndimi babashe kuvugana.
Musenyeri Karemera Francis,umushumba wa Diyoseze ya Cyangugu yabasabye kubyaza umusaruro aya mahirwe bagize ntabapfire ubusa kuko Imana na bo ibakunda, abizeza ko uretse gusoma no kwandika agiye gufatanya n’ubuyobozi bw’aka karere kubagezaho ibindi bikorwa by’iterambere, ibyo kwiga indimi z’amahanga ku babishaka na byo bikaba bidateye ikibazo kuko ababigisha bahari, akanavuga ko iki kirwa agezeho bwa mbere yabonye ari cyiza,ku buryo n’ibikorwa byinshi by’iterambere bizamura abaturage bihashoboka,iri torero,ku bufatanye na Leta bazahateza imbere uko bashobye kose.
Ni ishuro ya 3 iri torero rihatanga izi mpamyabumenyi nk’uko Bwiza.com yabibwiwe na Kabanyana Jane usanzwe akurikirana iki gikorwa, aho abagera kuri 80 biganjemo abagore bamaze kuzihabwa,bakaba bagiye gutangirana n’abandi bagera kuri 200, nyuma yo kwigishwa bakaba bakorerwa ibindi birimo kubumbirwa mu matsinda yo kwiteza imbere, kwigishwa imyuga itandukanye cyane cyane ku bakobwa babyariye iwabo no gufashwa gushakirwa isoko ry’ibyo baba bigishijwe gukora kugira ngo babashe kwivana mu bukene.
[caption id=""attachment_146582"" align=""alignnone"" width=""811""] Abamaze guhabwa impamyabumenyi banahabwaga Bibiliya na Musenyeri Karemera Francis[/caption]
[caption id=""attachment_146583"" align=""alignnone"" width=""811""] Aha barasoma Bibiliya mu rwego rwo kwereka abandi ko bamaze kubimenya[/caption]
",https://bwiza.com/./?rusizi-nkombo-haracyagaragara-umubare-munini-w-039-abatazi-gusoma-no-kwandika,Politics
Perezida wa Centrafrique avuga ko bashishikajwe no gutera ikirenge mu cy'u Rwanda," Kuri uyu wa Kabiri tariki ya 15 Ukwakira 2019, ubwo Perezida wa Repubulika, Paul Kagame yagarega i Bangui, muri Centrafrique mu ruzinduko rwe rwa mbere akoreye muri iki gihugu kuva Faustin-Archange TouadÃ©ra yatorwa mu 2016, yakiriwe n’imbaga y’abaturage. 
Perezida Faustin-Archange TouadÃ©ra yahishuye ko iki gihugu cye cyatangiye urugendo ruganisha ku kwigira ku Rwanda. Abakuru b’ibihugu byombi bakaba banashyize umukono ku masezerano agamije imikoranire mu by’ubukungu, igisirikare ndetse n’iby’ubucukuzi bw’amabuye y’agaciro na Mine.
Nk’uko bitangazwa na Radiyo Mpuzamahanga y’Abafaransa (RFI), Perezida Faustin-Archange TouadÃ©ra yavuze ko igihugu ayoboye kirajwe inshinga n’iterambere, ubumwe n’ibindi kirimo kwigira ku Rwanda.
Yagize ati ""Repubulika ya Centrafrique irifuza gufatira icyitegererezo cy’ubunararibonye, urugero n’ishema ry’Abanyarwanda mu kugera ku gihugu gikomeye, gifite ubumwe n’ubukungu"".
Ku ruhande rw’u Rwanda, Perezida Kagame yavuze ko u Rwanda na Centrafrique byinjiye mu bihe bishya by’umubano.
Ati ""Ati “Iyi ni intangiriro. Uyu munsi twasinye amasezerano menshi y’ingenzi atuma ibikorwa duhuriyeho bishinga imizi. Aya masezerano agomba kwitabwaho mu gushyirwa mu bikorwa kugira ngo tubashe kuyubakiraho tugere kuri byinshi dufatanyije mu myaka iri imbere”.
Perezida Kagame na mugenzi we Faustin-Archange TouadÃ©ra bagiranye ibiganiro mu ngoro ye mbere yo gushyira umukono ku masezerano. Aba bakuru b’ibihugu kandi basangiriye ku meza amwe by’umwihariko Kagame anambikwa umudali w’icyubahiro witwa ‘Grand Croix de la Reconnaissance’.
Muri Nyakanga uyu mwaka nibwo Perezida Faustin-Archange TouadÃ©ra yasuye u Rwanda ndetse anifatanya n’abanyarwanda kwizihiza ku nshuro ya 25 u Rwanda rwibohoye.
Aba bakuru b’ibihugu byombi bakaba bakomeje ibikorwa bishimangira umubano mu gihe hari ibihumbi by’abanyarwanda babarizwa muri iki gihugu by’umwihariko hakaba n’abasirikare n’abapolisi b’u Rwanda bari mu butumwa bwo kugarura amahoro muri iki gihugu. Soma inkuru bifitanye isano.
[caption id=""attachment_146571"" align=""alignnone"" width=""1024""] Umuyobozi Mukuru w’Ikigo gishinzwe Mine, Peteroli na Gaz, Francis Gatare asuhuzanya n’uwa Centrafrique bamaze gusinya ku masezerano[/caption]
[caption id=""attachment_146570"" align=""alignnone"" width=""1024""] Umuyobozi Mukuru w’Ikigo cy’Igihugu cy’Iterambere (RDB), Clare Akamanzi asuhuzanya n’uwa Centrafrique[/caption]
[caption id=""attachment_146572"" align=""alignnone"" width=""1024""] Perezida Kagame na mugenzi we Faustin-Archange TouadÃ©ra basangiriye ku meza amwe[/caption]
[caption id=""attachment_146573"" align=""alignnone"" width=""1024""] Perezida Kagame yambikwa umudali w’icyubahiro witwa ‘Grand Croix de la Reconnaissance’[/caption]
 
 AMAFOTO : Village Urugwiro
",https://bwiza.com/./?perezida-wa-centrafrique-avuga-ko-bashishikajwe-no-gutera-ikirenge-mu-cy-039-u-rwanda,Politics
Uwacyekwagaho gushakira ibiryo inyeshyamba yishwe ajugunywa muri Rusizi," Umugabo wari wafashwe ku cyumweru tariki ya 13 Ukwakira 2019, ashinjwa gukorana n’inyeshyamba zirwanya Leta y’u Burundi yiciwe muri kasho y’urwego rushinzwe iperereza umurambo we ujugunywa mu ruzi rwa Rusizi. 
Yapfuye mu ijoro ryo ku wa Mbere tariki ya 14 Ukwakira 2019, nyuma y’iyicarubozo yamaze amasaha akorerwa n’abashinzwe iperereza.
Amakuru sosmedias/ Burundi yahawe n’umwe mu bapolisi b’u Burundi avuga ko uyu mugabo batatangaje amazina, yafashwe ku cyumweru ahagana saa Cyenda z’amanywa mu gasanteri ka Ndava, Komini Buganda. Yashinjwaga gukusanya ibiribwa bizashyirwa inyeshyamba muri Repubulika Iharanira Demokarasi ya Congo.
Ati ""Yakorewe iyicarubozo agera aho ata ubwenge mbere y’uko ashiramo umwuka. Umurambo we wajugunywe mu ruzi rwa Rusizi"".
Umwe mu muryango we, avuga ko yagiye gushakisha muri gereza zose ariko araheba. Ati ""Umuvandimwe yafashwe ubwo yari avuye ku isoko rya Ndava. Nta shyaka na rimwe yabarizwagamo cyangwa umutwe w’inyeshyamba"".
Iki kinyamakuru cyavuganye na Venant Miburo, uhagarariye urwego rw’iperereza muri Cibitoke, yahakanye aya makuru yise ibihuha mu gihe abaturage bo bemeza ko yatwawe ku manywa y’ihangu n’uru rwego rushinzwe iperereza.
Mu Ntara ya Kivu y’Amajyepfo muri RD Congo habarizwa imitwe y’inyeshyamba nka Red-Tabbara, FNL, Forebu,... ivuga ko irajwe inshinga no gukuraho Leta y’u Burundi, bityo bamwe mu baturage begereye umupaka bakaba bahunga igihugu bakajya kuyiyungaho, ibintu bisa nk’ibihangayikishije Leta.
",https://bwiza.com/./?uwacyekwagaho-gushakira-ibiryo-inyeshyamba-yishwe-ajugunywa-muri-rusizi,Politics
Komanda ufatanye na Veterineri imbwa izazerera hanze ntizatahe- Meya wa Nyanza," Umuyobozi w’Akarere ka Nyanza, Ntazinda Elasme ubwo yasuraga abaturage bo mu murenge wa Nyagisozi muri ako Karere, bamugaragarije ko bahangayitswe n’imbwa ziri muri ako gace. 
Nyuma yo kugaragarizwa agahinda n’aba baturage, umuyobozi w’Akarere yahise asaba veterineri n’abashinzwe umutekano kwita kuri iki kibazo cy’imbwa.
Umukecuru Mukamabano Azera atuye mu kagari ka Rurangazi mu murenge wa Nyagisozi ari imbere y’ubuyobozi bw’Akarere, yagize ati ""Imbwa idutera mu nzu, wasohoka hanze ikaba ya kurya, umwana wanjye yaramuriye none ubwo baziziritse cyangwa bakazica? Birakwiye koko ko umuntu asohoka mu Nzu imbwa igahita imurya?”
Undi muturage witwa Nshimyumuremyi na we utuye muri ako gace yagaragaje ko imbwa iherutse kumurira ihene bikayiviramo urupfu.
Ati “Hari umusaza waje kundeba mu rugo ambwira ko ihene zanjye imbwa ziyiriye, nsanga nibyo koko. Iyo hene biyiviramo no gupfa turayihamba, hano hari n’imbwa zizerera zidafite ba nyirazo.”
Umuyobozi w’Akarere ka Nyanza Elasme Ntazinda yavuze ko iki kibazo gikwiye guhagurutse inzego bireba imbwa izasohoka hanze ntizatahe.
Ati“Komanda ufatanye na Veterineri imbwa izazerera hanze ntizatahe bityo n’aboroye izo mbwa babyumve ko izazerera hanze itazataha.”
Uyu muyobozi kandi yibukije aboroye imbwa ko iyo hari iyangije ikintu cyangwa umuntu, nyirayo ari we ubyirengera.
Ati “Itegeko rivuga ko iyo imbwa isohotse icyo yangije nyirayo aracyirengera.”
Radiotv Flash bitangaza ko iki kibazo abaturage bakigaragarije Ubuyobozi bw’Akarere ka Nyanza, mu gihe aka Karere kamaze igihe cy’ukwezi kudasanzwe k’umuturage.
Abayobozi bazenguruka mu tugari twose 51 tugize akarere abaturage bakagaragaza ibibazo bafite abayobozi bakabikemura ibindi bigahabwa umurongo.
Uku kwezi kudasanzwe k’umuturage kukaba kwasorejwe mu kagari ka Rurangazi mu murenge wa Nyagisozi.
",https://bwiza.com/./?komanda-ufatanye-na-veterineri-imbwa-izazerera-hanze-ntizatahe-meya-wa-nyanza,Politics
Biravugwa ko Igisirikare cya Uganda gikomeje imyiteguro yo guhangana n’u Rwanda,"Igisirikare cya Uganda cyakajije imyiteguro yo kurinda igihugu, by’umwihariko uburengerazuba bwa Uganda bivugwa ko bwaba bugiye guterwa n’Igisirikare cy’u Rwanda, RDF, ngo n’indi mitwe bikorana.
Umujyanama wa Perezida Museveni ushinzwe ibikorwa bidasanzwe, Lt Gen Muhoozi Kainerugaba, aherutse gutangaza ko hari abanzi bari gutegura gutera Uganda ariko bagomba kwitegura kuzagirwa umuyonga.
Yakomeje avuga ko nta watsinda Uganda avuga ko ari “Igihugu cy’Imana.”
Lt Gen. Muhoozi, umuhungu wa Perezida Museveni akaba yarahoze ayobora umutwe ushinzwe kumurinda, ko abanzi ba Uganda bazahura n’ “Umunsi Mubi” nibagerageza kubangamira umutekano w’igihugu.
Kuva ubwo, ikinyamakuru Chimpreports, kimwe mu binyamakuru byo muri Uganda bivugwaho gukorera ubutasi bw’iki gihugu mu mugambi wo gukomeza kwibasira u Rwanda, kivuga ko hatangiye kugaragara amakuru agaragaza ko u Rwanda rukomeje kurunda abasirikare muri Kivu y’Amajyepfo no muri Kivu y’Amajyaruguru, mu burasirazuba bwa Congo.
Ngo biravugwa ko ibi bice birimo ingabo z’u Rwanda, zimwe muri zo zambaye imyambaro y’igisirikare cya Congo kandi ziri ku mupaka wa Uganda. Aha koko niba aya makuru ari ukuri umuntu akaba yakwibaza impamvu Uganda idashinja n’Igisirikare cya Congo, FARDC, gushaka kuyitera, kuko ukurikije ibi wumva ko Igisirikare cy’u Rwanda cyaba gikorana n’icya Congo mu gushaka gutera Uganda!
Iyi nkuru ikomeza ivuga ko igisirikare cy’u Rwanda cyohereje abasirikare benshi hafi y’umupaka wa Uganda bisa nko kwitegura intambara.
Mu minsi ishize nibwo ibirindiro by’abarwanyi ba RNC, mu burasirazuba bwa Congo byagabweho igitero mu gikorwa cy’ingabo za Congo, FARDC, bamwe bemeza ko ingabo z’u Rwanda zagizemo uruhare, ariko Repubulika iharanira Demokarasi ya Congo yemeza ko ari igikorwa cy’ingabo zayo gusa kandi gikomeje ku mitwe yose yitwara gisirikare, nk’uko byaje kugaragara ku iyicwa ry’uwari umugaba mukuru wa FDLR, Lt. Gen. Sylvestre Mudacumura.
Iki kinyamakuru ariko cyo gikomeje gushimangira ko ndetse u Rwanda rwarekeye abasirikare 10,000 mu burasirazuba bwa Congo, ikindi kintu cyakagombye gutuma Uganda ishinja n’ubutegetsi bwa Congo ariko igakomeza gushinja u Rwanda gusa.
Uganda rero irakomeza kuvuga ko u Rwanda rufite ibirindiro ahitegeye imijyi ya Kasese, Bundibugyo na Fort Portal, Kabale na Kisoro.
 Ese koko ni u Rwanda rushaka gutera Uganda cyangwa ni Uganda yitegura gutera u Rwanda?
Iyi nkuru ikomeza igaragaza ko impamvu u Rwanda rwohereza abasirikare muri Congo ari uko ruzi ko rutabasha guhangana na Uganda mu ntambara yemewe n’amategeko.
Baratanga urugero rw’uko Kigali iherereye mu isaha imwe uvuye ku mupaka wa Gatuna uri mu modoka, kubw’ibyo ukaba uri ahantu ushobora kuraswaho n’ibitwaro bya Uganda.
U Rwanda rukaba ngo rwarahisemo Congo (bakomeje kugaragaza nk’igihugu kitagira umuyobozi, ubuyobozi, abaturage mbese ikindi gihugu cyakoreramo icyo gishatse ) kuko RDF yabona ubwinyagamburiro mu gihe u Rwanda rwaba rugiye mu ntambara na Uganda.
Muri Kamena 2019 ariko, Perezida Kagame yavuze ko atabona u Rwanda rurwana na Uganda ariko “ ntekereza ko Uganda yumva neza ikiguzi cyabyo ”.
Umuvugizi w’ingabo wa Uganda, Brig. Richard Karemire we yijeje ko igihugu kirinzwe kandi gitekanye UPDF yiteguye gukomeza kukirinda.
Abajijwe niba abaturanyi ba Uganda baba bari n’imitwe yitwaje intwaro, yasubije agira ati: Niba bari kubikora, bazi neza impamvu. Inshingano zacu ni ukurinda ubutaka bwacu”.
Yongeyeho ko Uganda ikomeje gukorana bya hafi n’inzego zashyizweho zo gusangira ubutasi mu rwego rwo kurwanya ibikorwa by’imitwe mibi mu Congo
Brig. Karemire kandi yakomoje ku nama iherutse kuba hagati y’Umugaba w’ingabo wungirije wa UPDF, Lt. Gen. Wilson Mbasu Mbadi na Komanda wa Monusco, Lt. Gen. Elias Rodrigues Martin Filho, aho bemarnyirije kongera imikoranire mu rwego rwo kurandura ADF.
Naho agira icyo avuga kuri aya makuru y’uko u Rwanda rwaba rwitegura gutera Uganda, Amb. Nduhungirehe yagize ati: "" Uwuzuye ingurube azibona hose ""

Umunyamabanga wa Leta muri Minisiteri y’Ububanyi n’amahanga, Olivier Nduhungirehe, akaba aherutse kuvuga ko muri Uganda hakomeje poropaganda zigamije kwibasira u Rwanda ahanini zinyuzwa mu itangazamakuru rya leta nk’iherutse gutambuka mu kinyamakuru The New Vision ivuga kuri Rwigema.

Ibi bije mu gihe intumwa z’u Rwanda zenda guhura n’iza Uganda, aho byari biteganyijwe guhurira i Kampala nyuma y’iminsi 30 ubwo bahuriraga mu nama ya mbere i Kigali kuwa 16 Nzeri 2019, mu rwego rwo gukomeza gushakira umuti ibibazo biri hagati y’ibihugu byombi nk’uko byagiyemeje mu myanzuro y’Amasezerano y’Ubwumvikane ya Luanda.
Mu kiganiro yagiranye na Bwiza.com abazwa kuri gahunda yo gukomereza ibiganiro kuri iyi gahunda muri Uganda yavuze ko “ I Kampala twiteguye kujyayo gukomeza inzira z’ibiganiro; ariko Uganda haribyo yarenzeho ”.
Kimwe mu byo u Rwanda rushinja Uganda kurengaho, harimo ingingo yo kubuza ibinyamakuru gusebanya, aho ikinyamakuru cya Leta ya Uganda na none cyasebeje Umukuru w’igihugu cy’uRwanda Nyakubahwa Perezida Paul Kagame ko yahuriye n’umwe mu batavuga rumwe na Leta ya Uganda Dr.Kiiza Besigye muri Amerika kandi ari ibihuha.
 
 
",https://bwiza.com/./?biravugwa-ko-igisirikare-cya-uganda-gikomeje-imyiteguro-yo-guhangana-n-u-rwanda,Politics
Mu ishuri rya kisilamu habonwe abantu 67 bamaze igihe bakorerwa iyicarubozo," Polisi mu majyaruguru ya Nigeria yabohoye abantu 67 yasanze bazirikiye mu ishuri rya kisilamu ricumbikira abanyeshuri nk’uko abategetsi babivuga. 
Abo ni abanyeshuri bari hagati y’imyaka irindwi na 40, babwiye polisi ko bakorewe iyicarubozo. mu buryo bunyuranye.
Mu kwezi gushize, abandi banyeshuri bagera kuri 300 b’igitsina gabo babohowe mu ishuri ricumbikira abanyeshuri muri leta ya Kaduna nabo babasanze mu buzima nk’ubu.
Amashuri ya kisilamu acumbikira abanyeshuri azwi nka Almajiris ni menshi mu mayaruguru ya Nigeria yiganjemo idini ya isilamu.
Mu itangazo ryasohowe ejo ku wa mbere, polisi yavuze ko abana b’abahungu n’abagabo bari baziritse iminyururu bagakorerwa ibikorwa bibabaza umubiri, bamwe ngo baranasambanyijwe.
Umwe mu bahavanywe witwa Lawal Ahmed yabwiye Reuters ati: ""Gukubitwa, kugirirwa nabi no guhanwa, nibyo badukoreraga hano, bakabeshya inkuru z’uko batwigisha. Ibyo batwigisha si iby’Imana"".
Abarimu babiri ndetse na nyiri iri shuri riherereye ahitwa Daura, ari nako gace Perezida Muhammadu Buhari akomokamo, batawe muri yombi.
Abanyeshuri barenga 300 biga kuri iri shuri ariko abenshi muri bo bahise bacika bava kuri iri shuri polisi itarahagera nk’uko umunyamakuru wa BBC Ishaq Khalid abivuga.
Abari bafunzwe bari bamaze iminsi bigaragambya ndetse bamwe bakagerageza gusohoka kandi baboshye nk’uko umuvugizi wa polisi muri aka gace yabibwiye BBC dukesha iyi nkuru.
Iri shuri rimaze imyaka ibarirwa mu macumi ryigisha ikorowani ariko rikanafatwa nk’ahantu ho kugororera abanyeshuri bafite ibibazo by’imyitwarire.
Hashize igihe havugwa ibikorwa bibi mu mashuri ya kisilamu acumbikira abanyeshuri muri Nigeria.
Kuba mu gihugu nta bigo ngororamuco bihari bituma ababyeyi benshi bajyana abana babo muri aya mashuri ya kisilamu afatwa nk’ihaniro cyangwa ibohero nk’uko umunyamakuru wa BBC abivuga.
Hambere, Perezida Buhari yamaganye ibyavugwa ko hari ibikorwa bibi bikorerwa muri bene aya mashuri.
Mu kwezi kwa cyenda ubwo hari abanyeshuri bagaragajwe bakorerwa iyicarubozo mu ishuri riri Kaduna, bwana Buhari yahise asaba abategetsi b’ibanze n’aba gakondo gufatanya bagaca ""ibi bikorwa byakomeje kuvugwa mu myaka myinshi ishize mu gihugu ariko ntibyitabweho"".
[caption id=""attachment_146544"" align=""alignnone"" width=""624""] Aba baturage babaga babohesheje iminyururu[/caption]
",https://bwiza.com/./?mu-ishuri-rya-kisilamu-habonwe-abantu-67-bamaze-igihe-bakorerwa-iyicarubozo,Politics
Gen. Afurika Jean Michel wayoboraga inyeshyamba ziherutse kugaba igitero mu Rwanda yarashwe," Amakuru aturuka muri Repubulika Iharanira Demokarasi ya Congo, avuga ko Jenerali Afurika Jean Michel wayoboraga inyeshyamba za RUDI URUNANA, ziherutse kugaba igitero mu Rwanda zikica abaturage 14, yakomerekejwe bikomeye n’ingabo za FARDC, abari bamurinze 14 bahasiga ubuzima. 
Ni amakuru aturuka muri Gurupoma ya Binza,Teritwari ya Rutchuru ahitwa Gasharu, akavuga ko ku wa Mbere tariki ya 14 Ukwakira 2019, ahagana saa kumi n’ebyiri z’umugoroba aribwo inyeshyamba za RUD URUNANA zatezwe agaco n’Ingabo za FARDC zibumbiye muri Operation ZOKOLA 2, zimisha urusasu mu nyeshyamba zarimo Komanda wazo Afurika Jean Michel, 14 bahita bahasiga ubuzima.
Sosiyeti sivile yo muri aka gace yatangarije ikinyamakuru Rwandatribune.com dukesha iyi nkuru ko Jenerali Afurika Jean Michel yahakomerekeye bikabije ingabo za FARDC zikaba zirigushakisha aho yahungishirijwe.
Ingabo za FARDC zikomeje guhashya uyu mutwe wa RUD URUNANA muri Binza, ubu ngo ukaba umaze kwamburwa uduce twa nyuma wari usigaranye harimo; Gafuru, Giseguro, Katanga na Mikotokoto, izi nyeshyamba zikaba ziri guhunga zerekeza Katwiguru na Kirama mu birindiro bya FDLR .
Umutwe wa RUD URUNANA ni mwe mu nyeshyamba za P5 ziherutse kugaba igitero mu kinigi zikica abasivili abandi bagakomereka, mu bagabye iki gitero 19 baguye mu gikorwa cya RDF cyo guhiga abo barwanyi abandi barafatwa.
Brig. Gen. Afurika Jean Michel amazina ye y’ukuri ngo ni Juvenal Musabyimana yavutse 1967 mu cyahoze ari Komini Giciye, yize amashuri yisumbuye muri College Inyemeramihigo ku Gisenyi ahita ajya mu ishuri rya Gisirikare ESM mu cyiciro cya 31 arangiza ari sous-Lietenant.
Yayoboye itsinda rito rya gisirikare “Platoon” nyuma yo guhungira Kibumba, intambara itangiye muri Zaire ahungira Tingi Tingi aho yakomereje yerekeza Congo Brazaville mu Nkambi ya Loukolela yanayoboye.
Mu 1998 yahamagawe i Kinshasa gufasha ubutegetsi bwa Perezida Desire Kabila na bwo agirwa umuyobozi mu ishuri ritoza abasirikare i Kinshasa ahava yerekeza i Gakoma muri Equateur.
Uyu musirikare ngo yoherejwe mu kazi muri Katanga ari S4 (urwego rushinzwe guhuza abasirikare n’abasivile) muri batayo yitwa “Foudre” (Inkuba) mu gace ka Kapona ahava ajyanwa muri batayo ya Samurai nabwo agirwa S4 ahitwa Luwama, ahava ajya kuba S5 ahitwa Kilembwe aho yavuye yiyunga kuri RUD URUNANA.
 
",https://bwiza.com/./?gen-afurika-jean-michel-wayoboraga-inyeshyamba-ziherutse-kugaba-igitero-mu-rwanda-yarashwe,Politics
Agashya muri Uganda: Ibizamini bya Leta byarindishijwe abakomando barinda Museveni," Ubwo mu gihugu cya Uganda hatangizwaga ibizamini by’abanyeshuri barangiza umwaka wa kane w’amashuri yisumbuye, mu Karere ka Mbarara byagejejwe ku bigo bizakorerwaho birinzwe n’abasirikare kabuhariwe bashinzwe kurinda umukuru w’igihugu. 
Kuri uyu wa Mbere tariki ya 14 Ukwakira 2019 nibwo abanyeshuri batangiye gukora ibi bizamini, bikaba byarindishijwe abakomando hirindwa ko byakwibwa, abanyeshuri bamwe bagakopezwa.
Ibinyamakuru bitandukanye byo muri Uganda, bitangaza ko umuco wo kwiba ibizamini usanzwe muri iki gihugu, ndetse ko mu ikorwa ryabyo haba harimo ruswa nyinshi, ababyeyi bazitanga kugira ngo abana babo bakopezwe bazasohoke ari aba mbere bibaheshe andi mahirwe.
Byabaye nk’agashya muri iki gihugu ubwo abanyeshuri babonaga bashyiriwe ibizamini mu modoka za gisirikare, birinzwe n’abashinzwe imyitwarire mu gisirikare (Military Police) hamwe n’umutwe wa gisirikare SFC ushinzwe kurinda umukuru w’igihugu.
[caption id=""attachment_146499"" align=""alignnone"" width=""1000""] Abasirikare bari barinze ibisamini[/caption]
",https://bwiza.com/./?agashya-muri-uganda-ibizamini-bya-leta-byarindishijwe-abakomando-barinda-museveni,Politics
Perezida Kagame ategerejwe i Bangui," Kuri uyu wa Kabiri tariki ya 15 Ukwakira 2019, Perezida wa Repubulika, Paul Kagame ategerejwe i Bangui, muri Centrafrika nk’uruzinduko rwe rwa mbere agiye kugirira muri iki gihugu kuva Perezida Faustin-Archange TouadÃ©ra yatorwa mu 2016. 
Nk’uko byatangajwe mu itangazo Guverinoma ya Bangui yasohoye ku wa Gatanu tariki ya 11 Ukwakira 2019, ngo uru ruzinduko rwa Perezida Kagame rugamije ’gushimangira umubano w’ibihugu byombi’.
Nk’uko BBC ibitangaza, iri tangazo ngo rivuga ko abayobozi b’ibihugu byombi bazasinya amasezerano y’ubufatanye mu bukungu, ubucukuzi bw’amabuye y’agaciro n’ubufatanye mu bya gisirikare.
Perezida Kagame asuye iki gihugu mu gihe u Rwanda ari igihugu cya Gatatu gifite abasirikare benshi mu ngabo za ONU zagiye kugarura amahoro muri Centrafrique zitwa MINUSCA.
Mu gihe gishize hari ingabo za Centrafrique zakoreye amahugurwa ya gisirikare mu Rwanda. By’umwihariko kandi iki gihugu kikaba cyarakiriye impunzi nyinshi z’Abanyarwanda nyuma ya jenoside yakorewe Abatutsi mu 1994, ubu hakaba habarirwa abanyarwanda bagera mu bihumbi babayo.
Ikinyamakuru A Bangui kivuga ko hari abashoramari b’Abanyarwanda bamaze gushora miliyari z’ama-CFA muri kompanyi yo kuvugurura umujyi wa Bangui, kandi biteguye kongera iyo mari.
Ibi ngo bikaba biri mu byumvikanyweho ubwo Perezida TouadÃ©ra aheruka i Kigali kuko leta ye ishaka gufatira urugero ku mujyi wa Kigali nk’uko iki kinyamakuru kibivuga.
Iki kinyamakuru kivuga ko hari n’amasezerano ari buganirweho yo guha u Rwanda bimwe mu birombe n’amashyamba ya Centrafrique ngo rubibyaze umusaruro
Kivuga ko bimwe muri byo ari ibirombe bya zahabu, kandi uruganda rushongesha zahabu ruherutse gufungurwa i Kigali rukeneye iyo rukoresha, iyi ngo ni imwe mu mpamvu y’uru ruzinduko.
A Bangui ivuga ko ibi biri mu mpamvu mu baherekeje Perezida Kagame i Bangui harimo umuyobozi w’ikigo gishinzwe ubucukuzi bw’amabuye y’agaciro, petrol na gaz cyo mu Rwanda.
Centrafrique ni igihugu gikungahaye ku mabuye y’agaciro arimo zahabu, diyama, uranium ndetse na petrol hamwe n’ibiti by’imbahu z’agaciro bita Acajou cyangwa ’bois rouge’.
",https://bwiza.com/./?perezida-kagame-ategerejwe-i-bangui,Politics
Perezida Kagame asanga Afurika itakomeza gutungwa n’inkunga z’amahanga ubuziraherezo,"Perezida wa Repubulika, Paul Kagame, asanga Afurika idashobora gukomeza kubeshwaho n’inkunga z’amahanga kugirango ishore imari mu mpinduka zayo.
Ibi Perezida Kagame yabivugiye mu nama ya 8 y’Impuzamashyirahamwe Nkuru y’ibigo byo muri Cote d’Ivoire (CGECI), inama ya mbere yagutse ngarukamwaka y’abikorera muri iki gihugu cyo mu burengerazuba bwa Afurika.
Ni inama ihuriza hamwe urwego rw’abikorera rwo mu bihugu byo muri Afurika y’iburengerazuba ikigirwamo uburyo kuzamura guhatana, iterambere n’ibindi.
Perezida Kagame ati: “ Tugomba kugera aho ibihugu byacu bifite ubushobozi bwo gushora mu mpinduka zacu ubwacu. Inkunga y’iterambere yagize akamaro kandi ikomeje kugira akamaro, by’umwihariko iyo dukora dushaka kubyaza umusaruro buri giceri twakira. Ariko ikigamijwe ntikigeze kiba gukomeza gutungwa ubuziraherezo mu gihe buri gihe twari dufite ubushobozi bwo kwikungahaza ubwacu .”
Ngo aho guhora ihanze amaso ibindi bihugu ngo biyifashe, Perezida Kagame yavuze ko hari uburyo bwinshi bwabyarira umusaruro Afurika mu gukorana n’ibindi bihugu n’imiryango y’akarere ku nyungu rusange.
Iyi nama y’uyu mwaka ikaba ikaba ifite insanganyamatsiko yo kurema umwuka mwiza wo gukoreramo business. Kugirango bigerweho, Perezida Kagame akaba asanga hakwiye imikoranire hagati ya leta n’abikorera bagasangira ubunararibonye.
Ibi kandi ngo bigomba gukorwa binyuze mu nama nk’iyi, bagahura , bakarushaho kumenyana, bagasangira ubunararibonye, ndetse bamwe bakigira ku bandi.
Ati: “ Icyo dushaka ni ukureshya no kugumana ku rwego rwo hejuru ishoramari uko dushoboye, ryaba iry’imbere n’iryo hanze, ngo tuzamure ubukungu bwacu kandi dushakire ubukire abaturage bacu ”
Akomoza ku bunararibonye bw’u Rwanda mu guteza imbere umwuka mwiza wo gukoreramo business, Kagame yavuze ko igihugu cyashishikarije ibigo bya leta byose n’abagize urwego rw’abikorera ngo bagire uruhare mu mpinduka.
Umukuru w’igihugu yavuze ko ibi byagize akamaro kubw’ibyo, “  nta mpamvu yo kudakora ibiri mu bushobozi bwacu. Twese tuzumva inyungu yo kubikora ,”
Ku kijyanye n’Isoko Rusange rya Afurika (African Continental Free Trade Area), perezida Kagame yavuze ko buri gihugu n’akarere bigomba gukora ibyo bisabwa kugirango kwihuza mu by’ubukungu kwa Afurika kwifuzwa kuzagerweho.
Perezida Kagame kandi yasabye Guverinoma zo muri Afurika gufasha urwego rw’abikorera no gukorana nabo mu gukuraho imbogamizi zikibangamira gukora business.
Za guverinoma kandi yavuze ko zifite inshingano zo guha urubyiruko ubumenyi n’amahugurwa bizajya birufasha kujyana n’amahirwe abonetse.
Ibi kandi ngo bikwiye kujyana no gushora mu kubaka imyimvire y’urubyiruko rwo muri Afurika, mu bijyanye no kwihangira imirimo no guhanga udushya
Iyi nama ya 08 ya CGECI yahuriyemo abikorera baturutse muri Afurika y’uburengerazuba, mu gihe u Rwanda rwari rwatumiwe nk’umushyitsi ngo rusangize abitabiriye iyi nama amasomo ajyanye ajyanye no guteza imbere ibijyanye no gukora business no gufasha abikorera kugera ku rwego rwiza.
Abantu bagera kuri 50 baturutse mu rwego rw’abikorera mu Rwanda baturutse mu nzego zitandukanye nk’ubuhinzi, inganda, ikoranabuhanga, nabo bitabiriye iyi nama kandi bateganya kugirana inama na bagenzi babo bo mu rwego rw’abikorera rwo muri Cote d’Ivoire.
 
",https://bwiza.com/./?perezida-kagame-asanga-afurika-itakomeza-gutungwa-n-inkunga-z-amahanga-ubuziraherezo,Politics
"Icyo abayobozi bavuga ku nkuru y’uko ingabo z'u Rwanda, u Burundi na Uganda zigiye kurwana muri Congo"," Nyuma y’amakuru yakomeje gutangazwa hirya no hino ko u Rwanda, u Burundi, Uganda na Tanzania bigiye guhurira muri Repubulika Iharanira Demokarasi ya Congo, gutera ingabo mu bitugu iki gihugu mu rugamba rwo guhashya imitwe y’inyeshyamba, ubuyobozi bw’u Rwanda rwayateye utwatsi. 
Aya makuru yavugaga ko ibi bihugu Bine bizohereza muri iki gihugu abasirikare b’umwuga kandi kabuhariwe (des forces spÃ©ciales) gutanga umusada ku ngabo za Congo (FARDC) ku rugamba, guhanahana amakuru ndetse no kurinda imipaka y’ibi bihugu.
Itangazo ryasohowe bivugwa ko ryaturutse mu buyobozi bukuru bw’ingabo za Congo, ryagaragazaga ko ibi bikorwa bihuriweho n’ingabo z’ibihugu bitanu ndetse na Monusco bizatangira ku wa 15 Ugushyingo 2019, bikazarangira ku wa 20 Gicurasi 2020. Izi ngabo zikazagaba ibitero mu Ntara za Kivu zombi, harwanywa imitwe y’inyeshyamba zikomoka muri Congo ndetse n’izindi z’abanyamahanga.
Ikinyamakuru cy’i Burundi, sosmedia, gitangaza ko muri Teritwari za Mwenga, Fizi na Uvira, muri Kivu y’Epfo habarizwa imitwe y’inyeshyamba y’abanyamahanga ya Red Tabara, FNL, le FPB na RNC.
Hakabarizwa n’indi mitwe y’abanye Congo irimo MaÃ¯ MaÃ¯ Yakutumba, Ngumino na Twirwaneho. Muri Teritwari ya Kalehe, hakabarizwa CNRD w’abanyamahanga hamwe n’indi ibiri; RaÃ¯a Mutomboki na MaÃ¯ MaÃ¯ Nyatura y’Abanye Congo.
Mu Ntara ya Kivu y’Amajyaruguru, imitwe y’inyeshyamba y’abanyamahanga ihabarizwa harimo FDLR, Ruda na CNRD, n’indi y’abanye Congo irimo MaÃ¯ MaÃ¯ AFARPM, NDC, NDCR, APCLS na CMC/Nyatura. Iyi mitwe y’inyeshyamba ikaba iboneka cyane muri teritwari ya Rutshuru, Masisi na Nyiragongo.
Mu gihe byatangazwaga ko izi ngabo z’ibihugu bitanu na Monusco zizaba zihuriye mu bitero byo guhashya iyi mitwe y’inyeshyamba muri utu duce dutandukanye, Ku ruhande rw’u Rwanda byatewe utwatsi ko ari ibihuha.
Bwiza.com ubwo yabazaga iby’aya makuru Umunyamabanga wa Leta muri Minisiteri y’Ububanyi n’Amahanga, Ubutwererane n’Umuryango w’Ibihugu bya Afurika y’Iburasirazuba, Nduhungirehe Olivier, yasubije agaragaza ko ari amahimbano, mu mvugo yakoresheje agira ati “Ntimukambaze ibihuha byose mwumvise hanze aha”.
No ku ruhande rw’ingabo z’u Rwanda(RDF) by’umwihariko, Umuvugizi wazo, Lt Col. Innocent Munyengango na we yatangarije Bwiza.com, ati “Ntabwo nyazi”.
Indi mitwe byavugwaga ko aba basirikare bazaba bahanganye nayo, muri Teritwari ya Beni na Lubero, hari inyeshyamba za ADF na MTN, y’abanyamahanga, hamwe MaÃ¯ MaÃ¯ Mazembe, Zephilin, Jackson, FPP- AP, Mandevu, UPLS, na LÃ©opards (Clitoc) y’abanye Congo.
 
 
",https://bwiza.com/./?icyo-abayobozi-bavuga-ku-nkuru-y-uko-ingabo-z-039-u-rwanda-u-burundi-na-uganda-zigiye-kurwana-muri-congo,Politics
Burundi: Abaturage babwiwe ko abatazajya mu ishyaka CNDD-FDD bazicwa," Abaturage bo mu gace ka Kadidiri, Komini Busoni, Intara ya Kirundo mu Burundi, bavuga ko bafite impungenge z’umutekano w’ubuzima bwabo mu gihe babwirwa ko utazajya mu ishyaka CNDD-FDD riri ku butegetsi azicwa. 
 Ni amagamabo abaturage bavuga ko babwiwe n’ababarizwa muri CNDD-FDD barimo n’umuyobozi waryo mukuru muri iyi Komini ya Busoni,  Selemani Ndikumana.
RPA dukesha iyi nkuru, itangaza ko Selemani wari uyoboye inama ku musozi wa Kadidiri, ari kumwe n’abandi bayobozi bamwungirije, yavuze ko abatavuga rumwe na Leta nta kibanza bafite muri iyi Komini, ijambo ryateye ubwoba cyane abaturage.
Umwe muri aba baturage yagize ati “ Twatunguwe cyane n’ibyatangajwe mu nama bishimangiwe n’umuyobozi mu ishyaka CNDD-FDD n’umwungirije ku musozi wa Kadidiri. Bavuze ko bagiye guhiga abayoboke ba CNL binangiye kwinjira mu ishyaka riri ku butegetsi. Muri iyo mbwirwaruhame ye uwo muyobozi yavuze ko nta muntu n’umwe uzabacika. Bose bagiye kubica”.
 Iyi mvugo abaturage ba yi gaye, bakemeza ko abandi bayobozi  ku rwego rwo hejuru bahamagarira abaturage kubaho mu buzima bwiza, none uyu muyobozi wabo we akaba ababwira ibibakura imitima.
Basaba ko uyu muyobozi yakurwa kuri uyu mwanya, mu gihe adashoboye kwigisha abaturage ibibateza imbere, we akaba ababibamo inyigisho z’amacakubiri.
Iki gitangazamakuru kiremeza ko atari ubwa mbere abayobozi muri CNDD-FDD muri iyi Komini Busoni bumvikanye bakoresha imvugo z’urwango. Mu cyumweru gishize ngo batoteje umufolomo ndetse banakubitira umwarimu imbere y’imbaga.
 
 
",https://bwiza.com/./?burundi-abaturage-babwiwe-ko-abatazajya-mu-ishyaka-cndd-fdd-bazicwa,Politics
Rusizi: Imiryango 80 itishoboye yahawe inka zihaka," Imiryango 80 itishoboye isanzwe ifite abana bafashwa n’imishinga ikorera mu matorero ya gikirisitu anyuranye iterwa inkunga na Compassion international yashyikirijwe inka zihaka, isabwa kuzibyaza umusaruro ugomba kuyihindurira imibereho n’abo bana bafashwa n’iyi mishinga bagakurwa ku ngoyi y’ubukene bukabije babamo batiteye. 
Baganira na Bwiza.com,bamwe mu bazihawe bavuze ko bisanze mu mibereho mibi bitewe n’impamvu zinyuranye, bakishimira ko Leta yabo nziza yashyizeho gahunda ya Girinka munyarwanda yaje igamije kuzamura imibereho ya rubanda rugufi, akaba ari muri uru rwego na bo bazihawe ngo babashe gutunga imiryango yabo.
Ayinkamiye Marire JosÃ©e w’imyaka 48, utuye mu kagari ka Hangabashi, umurenge wa Gitambi, avuga ko nyuma yo gupfusha umugabo muri 2009 akamusigira abana 6 bose nta kindi gifatika amusigiye uretse inzu na yo yaje guhungabanywa bikomeye n’umutingito wabaye muri aka karere muri 2008 ubu ngo ikaba yenda kumugwaho,bane muri aba bana baje kujya mu yisumbuye afata icyemezo cyo guca inshuro ngo babashe kwiga,ariko ku bw’amahirwe, umwe muri iyi mishinga ukorera muri paruwasi ya Shara mu itorero Methodiste Libre mu Rwanda umufatira umwe mu bana be kuri ubu wiga mu yisumbuye utangira kumwitaho,ari ho yanahereye ahabwa iyi nka.
Ati Nahawe inka ihaka ndizera ko igiye kubyara bwa mbere nkitura izizakurikiraho zikazankenura,amata n’ifumbire biyikomokaho na byo bikazamfasha kubona uburyo bwo kurihira abana no kwita ku mirire yabo, nkazayifata neza bishoboka kuko nari nyikeneye cyane, ngashimira Leta yacu n’aba bafatanyabikorwa bayo batworoje, natwe tuzoroza abandi kandi twese zizatubera isoko y’iterambere rirambye.’’
Avuga icyakora ko agisigaranye ikibazo cy’ingutu cy’inzu igiye kumugwaho kuko umutingito wayishegeshe watanyije inkuta zayo ku buryo iyo imvura iguye ari nyinshi yegereza abana hafi y’umuryango ngo nibabona igiye kuriduka bahite basohoka, kuba hari aho inava bikabahungabaniriza umutekano mu gihe cy’imvura nyinshi, cyane cyane ko kano gace gakunze kugira imvura nyinshi ivanze n’umuyaga mwinshi, agasaba kuzanubakirwa cyangwa agasanirwa neza iyi atuyemo kuko nta bushobozi bundi we yabibonera,kugira ngo we n’abana be barusheho kumva batekanye.
Ntagwabira Innocent,umuyobozi mu mushinga wa Compassion ushinzwe ubufatanye bw’amatorero ya gikirisitu na wo ,yavuze ko abahabwa izi nka ari abo bigaragara ko batishoboye koko bakeneye guhindurirwa imibereho bari mu cyiciro cya mbere n’icya 2 cy’ubudehe,bakaba babanza gufata umwe mu bana babo bakamufasha mu mibereho ye,bagakomeza gukurikirana imibereho yabo kugeza hari aho bigejeje kuko hari benshi mu bafashijwe imibereho yabo n’imiryango yabo yahindutse bigaragara.
Ati’’turagera ikirenge mu cya gahunda ya girinka yatangijwe na Nyakubahwa perezida Kagame, buri wese ahabwa inka nziza ihaka ku buryo iyo ayifashe neza idatinda kumukungahaza yanoroje mugenzi we wundi utishoboye, cyane cyane ko tuba twanabanje kureba niba uyihawe afite ubushake n’uburyo bwo kuyorora,ku bufatanye n’inzego z’akarere na RAB tugakomeza gukurikirana ko yitabwaho kandi imugirira akamaro,tukaba tuziha abana bafashwa n’iyi mishinga kugira ngo bakurire mu mibereho myiza kandi abazihawe mbere bafite aho bamaze kwigeza mi iterambere.
Nyuma yo kuzihabwa hanahawe abana amata mu rwego rwo kubifuriza imibereho myiza,Musenyeri Karemera Francis,umushumba wa Diyoseze y’Abangilikani ya Cyangugu wabimburiye abandi muri iki gikorwa, asaba abakorerwa ibi kwibuka ko Imana ibakunda , ituma babikorerwa,basabwa kuyitura babifata neza banabeshaho neza abana Imana yabahaye ngo babashe gukura neza.
Uretse izi nka iyi mishinga ngo ifasha abana 6591 barihirwa amafaranga y’ishuri bagahabwa n’ibindi bibafasha mu mibereho, hakaba hamaze gutangwa inka 106,ingurube hafi 700,abandi 37 bubakiwe inzu zo kubamo n’ibindi,umujyanama wa komite nyobozi y’aka karere Uwiragiye Julienne akavuga ko hari n’abandi baturage bagera ku 1200 bazorozwa muri uyu mwaka.
",https://bwiza.com/./?rusizi-imiryango-80-itishoboye-yahawe-inka-zihaka,Politics
U Rwanda ruzavuga ku kibazo cy’inkuru zirwibasira mu nama izabera i Kampala," Umunyamabanga wa Leta muri Minisiteri y’Ububanyi n’Amahanga ushinzwe EAC, Amb. Olivier Nduhungirehe avuga ko u Rwanda ruzagaruka ku nkuru zandikwa n’ibinyamakuru byo muri Uganda rwo rubona ko zidafite ishingiro. 
U Rwanda rumaze kugaragaza inshuro ebyiri ko hari inkuru zanditswe n’ikinyamakuru The New Vision zirimo “ Puropaganda yibasira u Rwanda.”
Ibi bihabanye n’mazezerano (MoU) yashyizweho umukono n’impande zombi i Louanda muri Angola n’i Kigali mu rwanda mu mezi macye ashize.
Amb. Nduhungirehe yabwiye Bwiza.com ko ibi bitabuza u Rwanda kwitabira inama izabera i Kampala hagenzurwa ishyirwamubikorwa ry’ibiri mu masezerano impande zombi zagiranye hagamijwe kunoza umubano w’ibihugu byombi wazambye kuva mu myaka ibiri ishize.
Ati “ Tuzayitabira.”
Ku bijyanye n’inkuru zigenda zigaruka ku Rwanda zirwabasira, yagize ati “ Tuzabiganiraho mu nama itaha.”
 Inkuru bijyanye: https://bwiza.com/2019/10/13/u-rwanda-rwavuze-ku-nkuru-yerekeye-uwishe-gen-fred-rwigema-yakwirakwiye-muri-uganda/
[penci_related_posts dis_pview=""no"" dis_pdate=""no"" title=""Izindi nkuru wasoma"" background="""" border="""" thumbright=""no"" number=""4"" style=""list"" align=""none"" withids="""" displayby=""recent_posts"" orderby=""rand""]
Yemereye Bwiza.com ko kugeza ubu ntacyo u Rwanda ruri kuvugana na Uganda ku bijyanye n’izi nkuru ruvuga ko ari ‘fake’ (ibinyoma).
 
 
",https://bwiza.com/./?u-rwanda-ruzavuga-ku-kibazo-cy-inkuru-zirwibasira-mu-nama-izabera-i-kampala,Politics
"Abarundi barimo guhungira muri Congo ku bwinshi, mu gisirikare ho ngo byakomeye"," Mu gihe Leta ya Tanzania ikomeje kuvugwaho gufata nabi impunzi z’Abarundi, ubu barimo guhungira muri Repubulika Iharanira Demokarasi ya Congo. Ibi birimo kuba kandi mu gihe bivugwa ko hari n’abasirikare bagera muri 30 batorotse igisirikare cy’u Burundi berekeza muri iki gihugu (RDC). 
Kuva mu cyumweru gishize, hari amajana y’Abarundi yahungiye muri Congo. Ikinyamakuru sosmedias/Burundi kigatangaza ko abahungiyeyo bacumbikiwe mu nkambi za Sange na Kavimvira, muri Teritwari ya Uvira, Intara ya Kivu y’Amajyepfo.
Komisiyo ishinzwe impunzi muri Congo, ngo itangaza ko buri munsi yakira impunzi z’abarundi ""Inkambi y’impunzi ya Sange irimo abaturage benshi cyane, abasaga 300 bimuriwe i Kavimviri"".
Iki kinyamakuru gitangaza ko abenshi mu barundi bahunga ari abo mu ishyaka CNL rya Ahathon Rwasa, ishyaka ritavuga rumwe na Leta.
Umwe muri zo ati ""Tugirwaho ingaruka no guhozwa ku itotezwa, iterabwoba duhozwaho n’urubyiruko rw’Imbonerakure za CNDD-FDD, inzego z’ibanze ndetse n’iz’umutekano"".
Abenshi muri izi mpunzi ngo bahunga, ni abaturuka mu Ntara za Cibitoke, Bubanza, Kayanza, Ngozi na Kirundo
Amakuru atangazwa na Iyakure TV, igitangazamakuru cyo mu Burundi, avuga ko hari umuyobozi mukuru mu ngabo watorotse ahungira muri Congo hamwe n’abasirikare basaga 30 bari banafite intwaro.
Uku gutoroka ngo byaviriyemo bamwe mu bayobozi bakomeye b’ingabo barimo na Alain Guillaume Bunyoni wari Minisitiri w’Umutekano, kuba bafungishije igisho mu ngo zabo.
Iyi bomboribombori yavutse mu gisirikare ngo ikaba irimo gukururwa n’ubwumvikane buke buri muri CNDD-FDD, kubera k’ukutumvikana ku uzarihagararira mu matora y’umukuru w’igihugu azaba umwaka utaha, Perezida Nkurunziza atazagaragaramo nk’umukandida.
",https://bwiza.com/./?abarundi-barimo-guhungira-muri-congo-ku-bwinshi-mu-gisirikare-ho-ngo-byakomeye,Politics
Rubavu: Abifotoza bashaka indangamuntu baranenga serivisi mbi bahabwa," Bamwe mu baturage bo mu Karere ka Rubavu bavuga ko abashinzwe irangamimere mu mirenge bahawe inshingano zo gufasha abakeneye indangamuntu batabashije kuzuza neza inshingano. 
Icyo bashingiraho ngo nu uko babwira abaturage ko bafite akazi kenshi ibi bikadindiza imitangire ya serivisi basaba.
Umurenge wa Gisenyi wo mu Karere Rubavu, ukaba umwe mu mirenge 30 mu gihugu hose yatoranijwe n’Ikigo cy’Igihugu gishinzwe indangamuntu kugira ngo hatangirwe serivisi zo gufotora abakeneye indangamuntu zegerejwe.
Iyi serivisi ikaba yarashinzwe abakozi bafite mu nshingano irangamimirere ku murenge.
Abaturage bakenera izi serivisi cyane cyane abanyeshuri bavuga ko bafite ikibazo cyo guhabwa serivisi mbi n’aba bakozi bitewe n’uko bababwira ko bafite inshingano nyinshi.
Nambajemariya Sarah wo mu Karere ka Rubavu yagize ati ""Twaje saa kumi n’ebyiri twategereje ariko ntacyo baradukorera ubu bigeze saa tatu, turifuza ko baduha serivisi neza tukajya ku ishuri.""
Tuyishime Jean Norbert we ati ‘‘Twageze hano mu gitondo nka saa kumi n’ebyiri ariko twasanze serivisi zikiri hasi,haracyarimo agatotsi ukuntu kuko nk’aha bari kuba bamaze kudufotora bari gukorera n’abandi kandi baduha umunsi umwe mu cyumweru ubu niba ubwashize byarapfuye n’uyu munsi bigapfa urumva amasomo arikuducika.""
Uwase Joselyne avuga ko kuba badahabwa serivisi zihuse bituma bakererwa amasomo.
Ati ‘‘Twarituje kwifotoza, abandi baje kwireba mu irangamimerere,ariko ntacyo bari badukorera kandi hari abahageze nka saa kumi n’ebyiri. Mpamaze amasaha 3, bari kudukereza twataye amasomo, abandi bari kwiga amasomo, urumva birababaje.""
Umukozi ushinzwe irangamimerere mu Murenge wa Gisenyi, Ndagijimana Sebunyenyeri, aganira na RBA dukesha iyi nkuru, avuga ko akazi kenshi bagira akazi ko gukemura ibibazo by’abaturage na serivisi zose z’irangamimirere n’ibindi bikorwa bitegurwa mu mirenge, bakaba baranongerewe n’izi nshingano zo gufotora, ngo ntibiborohera gutanga serivisi nziza uko bikwiye ku baturage bose baturutse mu karere.
Yagize ati ""Dukurikije akazi dufite ntabwo kaba koroshye ni akazi kenshi cyane na none akaba ari umurenge umwe ufotora, mu baturage b’Akarere ka Rubavu kose umurenge umwe ni wo ufotora, ntabwo biba byoroshye bibaye byiza, hakiyongeraho undi murenge; byaba byiza nk’uko hariho gahunda y’uko gufotora byagezwa mu mirenge yose.""
Mu kwezi kwa 6 uyu mwaka ni bwo ikigo cy’Igihugu gishinzwe indangamuntu (NIDA) cyamanuye izi serivisi zo gufotora ziva mu Murenge wa Remera mu Karere ka Gasabo ndetse no gukosora imyirondoro y’irangamimerere ku ndangamuntu ziva mu Murenge wa Niboye mu Karere ka Kicukiro zijyanwa mu mirenge 30 mu gihugu hose.
Umuyobozi w’ishami ry’irangamimirere n’inyandiko by’abaturage muri iki kigo Harerelimana Margaritte avuga ko bashishikarije inzego z’ibanze kugabanyiriza inshingano abashinzwe irangamimerere kuko ari byo bituma izi serivisi zidindira.
Muri iki gikorwa cyo gufotorera abaturage ku mirenge muri buri karere hashyizweho umunsi umwe mu cyumweru wo gufotora abaturage bose bujuje imyaka bakahahurira.
Kuva hatangira gahunda yo gutanga irangamuntu ikozwe mu buryo bw’ikoranabuhanga abaturage basaga miliyoni 7 ni bo bamaze guhabwa indangamuntu.
",https://bwiza.com/./?rubavu-abifotoza-bashaka-indangamuntu-baranenga-serivisi-mbi-bahabwa,Politics
Gisagara: Umugabo aracyekwaho kwica umugore we," Urwego rw’Igihugu rw’Ubugenzacyaha (RIB) rwataye muri yombi umugabo witwa Mpakaniye Emmanuel, ukomoka mu murenge wa Mugombwa mu karere ka Gisagara, Intara y’Amajyepfo ucyekwaho kwica umugore we, Nabanjye Angelique. 
Abaturanyi b’uyu muryango batangaza ko uyu mugore wishwe bumvise atabaza ahagana saa yine n’igice z’ijoro ryo ku wa 12 Ukwakira 2019, batabara atarashiramo umwuka ariko bigakekwa ko umugabo we yaba yakubise umutwe we ku nzu.
Umunyamabanga Nshingwabikorwa w’Akagari ka Mukomacara, Butera Theogene, avuga ko uyu mubyeyi atahise ashiramo umwuka, bigacyekwa ko umutwe we wakubiswe ku kibambazi cy’inzu.
Yagize ati ""Bagezeyo basanga umudamu atarapfa, ariko mu minota mike yahise ashyiramo umwuka. Nta kintu twasanze yamukubitishije, ariko mbere y’uko apfa yatubwiye ko yamukubise umutwe ku nzu. Twaketse ko uko kumukubita umutwe ku nzu, aribyo byamuviriyemo gupfa"".
Akomeza avuga ko yitabye Imana ubwo abaturanyi bageragezaga gushaka uko bamugeza kwa muganga.
Umuryango utangaza ko umurambo wa nyakwigendera wajyanwe ku bitaro bya Kibirizi. Mpakaniye Emmanuel akaba yatawe muri yombi afungirwa kuri RIB sitasiyo ya Muganza.
",https://bwiza.com/./?gisagara-umugabo-aracyekwaho-kwica-umugore-we,Politics
U Rwanda rwavuze ku nkuru yerekeye uwishe Gen. Fred Rwigema yakwirakwiye muri Uganda," Umunyamabanga wa Leta muri Minisiteri y’Ububanyi n’Amahanga ushinzwe EAC, Amb. Olivier Nduhungirehe avuga ko muri Uganda hongeye kwandikirwa indi nkuru yise ‘ikinyoma’ ivuga ku waba yarishe Gen. Fred Rwigema wayoboye urugamba rwo kubohoza u Rwanda. 
Ni inkuru y’ikinyamakuru bivugwa ko kiri mu kwaha kwa cya Leta ya Uganda cyitwa The New Vision. Mu nkuru cyashyize hanze kuri uyu wa 13 Ukwakira kuri paji ya 4, ifite umutwe ugira uti “ I saw Rwigyema being killed- Ex Fighter ari byo kuvuga ngo “ Nabonye Rwigyema yicwa-uwahoze ari umurwanyi”
Uvuga ibi ni uwitwa Maj. Michael Mupende uvuga ko ari mu bari imbere ubwo urugamba rwo kubohora u Rwanda rwatangiraga kuwa 1 Ukwakira 1990 ruyobowe na Maj. Gen. Fred Rwigema waje gupfa kuwa 2 Ukwakira mu buryo butunguranye.
Iyi nkuru u Rwanda ruvuga ko ari ibihuha.
Avuga kuri aya makuru, Amb. Nduhungirehe yavuze ko ari puropaganda yo kwibasira u Rwanda.
Ati “ Nyuma y’amakuru y’ibihuha ngo Perezida Kagame yahuye na Kizza Besigye, dore indi nayo ya puropaganda irwanya u Rwanda iturutse ku kinyamakuru cya Leta [Uganda].”

Avuga ko ibi bihabanye n’amasezerano yashyiriweho I Kigali hagati y’u Rwanda na Uganda yo kutongera kunyuza puropaganda mu bitangazamakuru, nk’imwe mu nzira yo kuvugutira umuti umubano w’ibihugu byombi wajemo kidobya mu myaka ibiri ishize.
Mu Kugereranya n’uko uwahoze ari Perezida w’u Rwanda yasuzuguye amasezwerano ya Arusha, Nduhungirehe ati “uwahoze ari Perezida w’u Rwanda yavuze ko Amasezerano ya Arusha ari ibipapuro.”
Mu minsi mike ishize kandi u Rwanda rwavuze ko inkuru ya The New Vision yavugaga ko Perezida Kagame wari muri Amerika yaba yarahuye na Rtd. Col. Dr. Kizza Besigye Kifefe,umwe mu batavuga rumwe na Museveni.
[penci_related_posts dis_pview=""no"" dis_pdate=""no"" title=""Izindi nkuru wasoma"" background="""" border="""" thumbright=""no"" number=""4"" style=""list"" align=""none"" withids="""" displayby=""recent_posts"" orderby=""rand""]
Ibirigukorwa n’ibinyamakuru byo muri Uganda, Minisitiri w’Ubutabera w’u Rwanda, Johnston Busingye yari yavuze ko ari ukwica nkana amasezerano ya Louanda muri Angola.
 
",https://bwiza.com/./?u-rwanda-rwavuze-ku-nkuru-yerekeye-uwishe-gen-fred-rwigema-yakwirakwiye-muri-uganda,Politics
RDC: Abasirikare basaga ibihumbi 10 bambariye guhangana n'inyeshyamba z'Abagande," Inyeshyamba za ADF zikomoka muri Uganda, zagabye igitero mu duce twa Kididiwe-Mayangose duherereye muri Teritwari ya Beni, zihica abaturage babiri. Iki gitero kikaba cyagabwe mu gihe Umukuru w’igihugu Felix Tshisekedi yasabye ko ingabo zisaga ibihumbi 10 zigomba kwambarira urugamba zihangana n’izi nyeshyamba. 
Abaturage bishwe n’izi nyeshyamba ku wa Gatanu tariki ya 11 Ukwakira 2019, ngo zabaguye gitumo bari mu mirima yabo bityo umugore umwe abasha kurokoka ariko yakomerekejwe n’amasasu.
Umwe waganiriye n’ikinyamakuru Actualitecd, yagize ati ""Twari mu mirima yacu i Mbongya turimo gutera imyaka, natangiye kumva umwotsi w’itabi n’uko mbajije umugabo wanjye ambwira ko atarimo kurinywa, mu kandi kanya twahise twumva amasasu, nasabye umugabo wanjye gusubira inyuma aratsimbarara n’uko mu kandi kanya isasu riba rimuciye mu gituza nanjye rinca mu kiganza cy’iburyo"".
Umuvugizi wungirije w’igisirikare cya Congo (FARDC), GÃ©nÃ©ral Sylvain Ekenge yemeje iki gitero bityo asaba ko abaturage batwirinda kwerekeza aharimo kubera imirwano hagati y’ingabo za Leta n’izi nyeshyamba.
Kuwa Gatandatu w’iki cyumweru, Guverinoma ya Congo nibwo yatangaje ko Perezida Tshisekedi yatanze itegeko ryo guhashya burundu izi nyeshyamba za ADF zimaze imyaka myinshi zarajujubije abaturage bo muri Beni.
Iki kinyamakuru gitangaza ko Perezida yategetse ko abasirikare bari hagati y’ibihumbi 11 na 21 bitegura urugamba rwo guhangana n’izi nyeshyamba.
",https://bwiza.com/./?rdc-abasirikare-basaga-ibihumbi-10-bambariye-guhangana-n-039-inyeshyamba-z-039-abagande,Politics
"Amacakubiri mu gisirikare cy'u Burundi, Gen. Bunyoni yafunzwe abandi basirikare 30 baratoroka"," Amakuru aturuka mu gisirikare cy’u Burundi avuga ko Alain Guillaume Bunyoni wari Minisitiri w’Umutekano afungiye iwe mu rugo ku itegeko ryashyizweho na Perezida Nkurunziza Pierre. 
Amakuru atangazwa na Iyakure TV avuga ko Bunyoni yafunzwe mu gihe acyekwaho kuba akorana na Gen Niyombare wahoze akuriye urwego rw’ubutasi mu Burundi wari unahagarariye umugambi wo guhirika Nkurunziza ku butegetsi.
Iki gitangazamakuru kivuga ko hari abasirikare 30 batorotse igisirikare bahita bajya kwiyunga ku nyeshyamba za Red-Tabbara, bityo ngo n’abandi bakekwa bakaba bashyiriweho abarinzi kugira ngo badakomeza gucamo kabiri igisirikare.
Aya makimbirane ngo aje mu gihe hategurwa amatora y’umukuru w’igihugu bityo ngo kumvikana k’uzahagararira ishyaka CNDD-FDD bikaba aribyo bikomeje guteza ibibazo no kuryana hagati y’ibi bikomerezwa mu Burundi.
Iki kinyamakuru gitangaza kandi ko hashize icyumweru cyose ngo Gen Bunyoni arindiwe umutekano mu buryo budasanzwe, aho ajya hose ngo abarinzwe kugira ngo atagira ikosa ryo kugumura bagenzi be akora bitewe n’ijambo afite kandi ngo amahirwe yo kuba umukuru w’igihugu akaba atayafite.
Bunyoni ngo ahanganye n’ibikomerezwa birimo na Denise Nkurunziza, ngo ku buryo nta mahirwe afite ko kuba CNDD-FDD yamutangaho umukandida. Kanda hano usome inkuru bifitanye isano
Mu gisirikare cy’u Burundi ubu ngo hakaba hari urwicyekwe, aho ibukuru bakeka ko Gen Bunyoni yagumura abasirikare bityo bakajya kwisungana n’inyeshyamba za Forebu ndetse na Red-Tabbara, hakagabwa ibitero mbere y’uko haba amatora mu 2020.
 
 
 
 
",https://bwiza.com/./?amacakubiri-mu-gisirikare-cy-039-u-burundi-gen-bunyoni-yafunzwe-abandi-basirikare-30-baratoroka,Politics
Impunzi z'Abarundi ziri kuva Tanzania zatangiye guhungira muri Congo,"Komisiyo ishinzwe impunzi muri Repubulika Iharanira Demukarasi ya Congo itangaza ko kuva leta ya Tanzania yafata umwanzuro wo gusubiza impunzi z’Abarundi mu gihugu cyabo, buri munsi yakira izigera ku gihumbi.
Iyi komisiyo ivuga ko izi mpunzi zicumbikiwe mu nkambi za Sange na Kavimvira ziri mu gace ka Uvira mu Ntara ya Kivu y’Amajyepfo, gusa ngo iya Sange yamaze kuzura ku buryo abayigezemo babimurira muri Kavimvira.
Bivugwa ko impunzi zigera muri 300 ari zo zimaze kwimurirwa muri Kavimvira kugira ngo hasigare umwanya wo kwakira n’izindi nshya.
SOS Media yatangaje aya makuru ivuga ko abenshi bari kwakirwa muri Uvira ari abanyeshyaka ba CNL, rimwe mu mashyaka atavuga rumwe n’ubutegetsi bw’u Burundi, rikaba rihanganye cyane n’umutwe w’urubyiruko rw’ishyaka rya CNDD-FDD witwa Imbonerakure .
SOS ikomeza ivuga ko abarwanashyaka ba CNL baterwa ubwoba n’Imbonerakure ndetse bakanatotezwa, bamwe mu bagore bakabura irengero ry’abagabo babo.
Abahunga bari guturuka mu ntara za Cibitoke, Bubanza, Kayanza, Ngozi na Kirundo.
Perezida wa Tanzania, John Pombe Magufuli aherutse gushishikariza impunzin z’Abarundi gusubira mu gihugu cyazo.
Amagambo ya Magufuli yashimangiraga umugambi ibihugu byombi byagiranye ngo impunzi zisubire mu Burundi gusa byafashwe nk’ubugambanyi kuko ntabwo umutekano wazo wizewe nk’uko Umuryango Mpuzamahanga Uharanira Uburenganzira bwa Muntu (AmnestÃ© International) wabitangaje.
Nyuma yo kubona inyandiko y’ibanga y’u Burundi na Tanzania ivuga ko impunzi z’Abarundi zigomba gutaha ku ngufu [kandi zitabishaka], Seif Magango wungirije Umuyobozi mukuru wa AmnestÃ© International muri EAC, Akarere k’ibiyaga bigari no mu ihembe ry’Afurika yavuze ko bibabaje kubona Tanzania igiye kohereza abantu batabishaka.
HCR yasabye impande zombi kuba ziretse gucura impunzi kuko icyatumye zihunga (umutekano muke no kutubahiriza uburenganzira bwa muntu ) kikiriho, gusa Minisitiri w’Ubutegetsi bw’u Burundi Pascal Barandagiye akavuga ko HCR yabisabye ku bw’inyungu zayo.
Imiryango mpuzamahanga nka ONU/HCR, AmnestÃ© International, Human Right Watch na SADC ivuga ko mu Burundi hakirimo ikibazo cy’umutekano muke no guhonyora uburenganzira bwa muntu ariko ubuyobozi bw’iki gihugu bukabihakana.
 
 
 
",https://bwiza.com/./?impunzi-z-039-abarundi-ziri-kuva-tanzania-zatangiye-guhungira-muri-congo,Politics
Ange Kagame avuga ko hari igitegereje abanenga Perezida Kagame kuri Twitter," Umukobwa wa Perezida w’u Rwanda, Ange Kagame avuga ko hari igitegereje abantu bakomeje kuvuga ibitari byiza kuri Se, Paul Kagame by’umwihariko abamunenga. 
Uyu mukobwa uherutse kubaka urugo rwe avuga ko aba bantu bakora ibi basigaje kwandika ubutumwa bumwe kuri Twitter (one tweet) ubundi hagasabwa ko batakongera kugira icyo bandika kuri uyu mukuru w’igihugu.
Ubwo yasubizaga ibyari byanditswe n’uwahoze ayobora Urwego rw’Abanyamakuru Bigenzura (RMC), Fred Muvunyi yavuze ko ibi bidashobora kwihanganirwa.
Avuga ko ibi abifata nk’ubugoryi bukabije.
Yifashishije urukuta rwe rwa Twitter ati “ Benshi muri mwe mwiyita “abanenga Kagame” musigaje ‘tweet’ imwe mugahita muhabwa itegeko ryo kuguma kure (restraining order). Ibi byabatwaye umutima ntibyaba byiza.""

 
Yaboneyeho kandi umwanya wo gushimira Minisitiri w’Intebe wa Ethiopia, Dr Abiy Ahmed uherutse gutsindira igikombe cy’amahoro cyitiriwe Nobel.
Mu gusubiza kuri ibi, Fred Muvunyi usigaye ari umunyamakuru mu Budage yavuze ko we atanenga Perezida Kagame. Ibyo kwita ‘tweet’ iy’ubugoryi, yibajije impamvu uyu mukobwa wa Perezida yayitaho umwanya.

[penci_related_posts dis_pview=""no"" dis_pdate=""no"" title=""Izindi nkuru wasoma"" background="""" border="""" thumbright=""no"" number=""4"" style=""list"" align=""none"" withids="""" displayby=""recent_posts"" orderby=""rand""]
Ni inshuro ya mbere Ange Kagame agaragaye yihanangiriza abanenga Se.
 
 
",https://bwiza.com/./?ange-kagame-avuga-ko-hari-igitegereje-abanenga-perezida-kagame-kuri-twitter,Politics
RIB ivuga ko iri gukurikirana ikibazo cy’umuryango wemeza ko ushobora guhunga ku bwo kwibasirwa n’abayobozi," Urwego rw’Igihugu rw’Ubugenzacyaha (RIB) rutangaza ko ruri gukurikirana neza ikibazo cy’umuturage witwa Nyirampfabakuze Emeliana wo mu mudugudu wa Buhoro mu kagari ka Gisharu Umurenge wa Kibangu mu karere ka Muhanga uherutse gutangaza ko we n’umuhungu we baturanye, bagabweho igitero n’abayobozi b’inzego z’ibanze mu gicuku. 
Mu minsi micye ishize, uyu muturage yabwiye BBC ko abayobozi barimo na gitifu w’Umurenge baje iwe n’ijoro nka saa kumi za mugiondo, bakagusha urugi rwe bakamena n’amategura yo ku nzu ye.
Yavuze ko ko bashobora kuba bamuziza umuhungu we, Boniface Twagirimana uba mu ishyaka rya politiki.
Ubwo uyu muryasngo wasurwaga na Ishema TV, wavuze ko wumva wahunga ku bw’ibyo ugenda ukorerwa.
 Uko umuryango ubisobanura: https://youtu.be/2Y6aDdJhoVk
Ivuga kuri ibi, RIB yahumurije aba baturage ivuga ko bakwiye gutuza kuko ngo nabo bazi neza ko ikibazo cyabo iri kugikurikirana.
Ibinyujije ku rukuta rwayo rwa Twitter yagize iti “ aba baturage barabizi ko ikibazo kiriho gikurikiranwa kandi neza. Ntampamvu yo kuvuga ko bashaka guhunga, nibatuze.”

 
 Uko uyu muryango uvuga ko watewe n’abayobozi mu kiganiro wagiranye na BBC.
Nyiramfakabuze yagize ati: “Baduteye saa kumi za mu gitondo bujya gucya, baraza batera amabuye hejuru y’inzu, barahonda cyane [urugi] ngira ubwoba, ndabyuka mpagarara muri salon. Nkabaza ukora ibyo bakanga kumbwira kugeza urugi ruguye imbere, dusohotse dusanga ni DASSO n’abayobozi duhita dukomera, abaturage barahurura maze bahita bagenda.”
Nyirampfabakuze avuga ko abateye bahise bajya ku rugo rw’umuhungu we baturanye naho bagakora nk’ibi, we ngo yasohotse asimbuka urugo arahunga, kugeza ubu ngo ntibazi aho ari.
Ati: “Abaduteye bari kumwe n’umukuru w’Umurenge, umukuru w’Akagari, umwungirije n’aba DASSO. Abaturage batangaye babonye ari abayobozi bari kutubuza umutekano”.
Arakomeza ati: “Jyewe umwana twari kumwe we ni umusore yabiyahuyeho ngo arebe agiye kubona abona ni gitifu w’Umurenge, ni gitifu w’Akagari na DASSO.
“Ni abayobozi rwose nababonye n’abaturage badutabaye bababonye, abayobozi b’akagari kacu turabazi n’ab’umurenge bose turabazi”.
Nyirampfabakuze avuga ko bari baje n’imodoka bayishyize haruguru ku biro by’Akagari. Avuga ko batamubwiye impamvu bakoze ibi gusa ko bavuze ko bagaruka.
Ati: “Icyo ducyeka baduhora ni uko hari umwana wanjye bafashe none bakaba bavuga ngo natwe tubogamiye kuri uwo mwana.
“Kandi rwose ntabwo tumubogamiyeho, ibyo ubuyobozi budusaba byose turabikora kandi uwo mwana nawe baramwifitiye, [ariko] ubu ntabwo batuma turyama”.
Umwana we avuga ko ari Boniface Twagirimana, uyu yari umuyobozi wungirije w’ishyaka FDU-Inkingi ritavuga rumwe n’ubutegetsi mu Rwanda.
Nyirampfabakuze ati: “Bavuga ko yacitse ubu hashize imyaka itatu, niba yaracitse niba bamufite simbizi, ibyo bya FDU nabyo si mbizi”.
Ingabire Clemence uyobora Akagari ka Gisharu yabwiye BBC ko ibivugwa na Nyirampfabakuze atabizi.
Ingabire avuga ko uyu muturage amuzi mu kagari ayobora ariko atarababwira ibyamubayeho.
 
",https://bwiza.com/./?rib-ivuga-ko-iri-gukurikirana-ikibazo-cy-umuryango-wemeza-ko-ushobora-guhunga-ku-bwo-kwibasirwa-n-abayobozi,Politics
Ibi bitwibutsa ko kugira icyo ukora bidasaba kuba umaze igihe ku butegetsi- Dr Kayumba," Impuguke muri politiki akaba n’umushakashatsi, Dr Christopher Kayumba avuga ko kuba Minisitiri w’Intebe wa Ethiopia, Abiy Ahmed yahawe Igikombe cy’Amahoro cyitiriwe Nobeli, ari ikimenyetso cy’uko kugira icyo ubutegetsi bukora. 
Dr Abiy Ahmed ni we watangajwe ko ari wahawe igihembo cy’amahoro cyitiriwe Nobel muri uyu mwaka wa 2019.
Abiy yatsindiye iki gihembo cyane cyane kubera umuhate we mu kubanisha igihu cye na Erithrea byari bimaze imyaka 20 mu ntambara.
Avuga kuri ibi ku rubuga rwe rwa Twitter, Dr Kayumba avuga ko kuba Dr Abiy Ahmed yahabwa iki gihembo kandi atamaze igihe kinini ayobora Ethiopia.
Ati “ Kuba Minisitiri w’Intebe wa Ethiopia yatsindira igikombe cya Nobel, ibi bitwibutsa ko kugira icyo ukora bidasaba kumara igihe kirekira ku butegetsi ahubwo politiki yabo.”
Akomeza agira ati “ Ibi nanone guharanira inzira z’amahoro, ko atari ubugwari ahubwo ko ari imbaraga.”

Dr Abiy Ahmed yatowe kuwa wa Kabiri tariki ya 27 Werurwe 2018. Yahawe iki gihembo ahanini no kuzahura umubano hagati ya Ethiopia na Eritrea ndetse no kuba umuhuza mu bibazo bya Sudani.
[penci_related_posts dis_pview=""no"" dis_pdate=""no"" title=""Izindi nkuru wasoma"" background="""" border="""" thumbright=""no"" number=""4"" style=""list"" align=""none"" withids="""" displayby=""recent_posts"" orderby=""rand""]
Ni umwe mu bagbo bubashywe kuri uyu mugabane wa Afurika.
",https://bwiza.com/./?ibi-bitwibutsa-ko-kugira-icyo-ukora-bidasaba-kuba-umaze-igihe-ku-butegetsi-dr-kayumba,Politics
Uganda: Leta irateganya gushyiraho igihano cy'urupfu ku batinganyi,"Minisitiri w’imyitwarire iboneye n’ubunyangamugayo wa Uganda yatangaje ko hari gahunda zo gusubizaho itegeko ritavugwaho rumwe rirwanya abatinganyi.
Iryo tegeko rwari rwakuweho n’urukiko rw’itegekonshinga mu mwaka wa 2014.
Minisitiri Simon Lokodo yabwiye ibiro ntaramakuru Reuters ko umushinga w’itegeko mushya numara guhinduka itegeko, abahuza ibitsina b’igitsina kimwe bazajya bahanishwa igihano cy’urupfu.
Yagize ati: ""Itegeko rijyane n’igihano cy’urupfu ryacu kuri ubu rifite aho rigarukira. Ribifata gusa nk’icyaha. Turashaka ko risobanura neza ko buri muntu wese unakora ibijyanye no kwamamaza no gushyira [mu butinganyi] na we agomba guhanwa. Abakora ibikorwa bikaze bazajya bahanishwa igihano cy’urupfu"".
Bwana Lokodo yongeyeho ko ""ubutinganyi butari muri kamere y’Abanya-Uganda"" kandi ko habayeho ""kubushishikarizwa cyane n’abatiganyi"" mu mashuri. Yavuze ko ababikora baba bakwirakwiza ""ibintu bitari ukuri bavuga ko [abantu] bavuka bameze gutyo"".
Mu kwezi kwa kabiri mu mwaka wa 2014, Perezida Yoweri Museveni wa Uganda yemeje nk’itegeko umushinga w’itegeko - wari uzwi ku izina rya ""Ica abatinganyi"" - mu gukaza ibihano ku batiganyi.
Nyuma yaho urukiko rw’itegekonshinga rwaburijemo iryo tegeko mu kwezi kwa munani k’uwo mwaka, rwanzura ko abadepite bari bemeje uwo mushinga w’itegeko umubare usabwa wabo utari wuzuye bityo ko binyuranyije n’amategeko.
Bwana Lukodo yavuze ko uwo mushinga w’itegeko mushya, uzagezwa mu nteko ishinga mategeko mu byumweru biri imbere, ushyigikiwe na Perezida Museveni n’abadepite.
Yabwiye televiziyo NTV yo muri Uganda ko yizeye ko azabona umubare wa ngombwa wa bibiri bya gatatu by’abadepite bashyigikiye uwo mushinga w’itegeko.
Ati: ""Tumaze igihe tuganira n’abadepite kandi turi kubakoramo ubukangurambaga ku bwinshi... hari benshi bawushyigikiye"".
Mu myaka itanu ishize, leta z’i Burayi n’Amerika, zirimo na Leta Zunze Ubumwe z’Amerika, zafatiye Uganda ibihano bijyanye n’ingendo zo mu mahanga, ziba zihagaritse imfashanyo ndetse zihagarika n’amahugurwa mu bya gisirikare.
Bwana Lokodo yavuze ko Uganda yiteguye guhangana n’uwo ari we wese utazishimira ubu bukangurambaga bujyanye n’umushinga w’itegeko rirwanya abatinganyi.
Ati: ""Ntabwo dukunda gukorera ku bwoba"".
""Nubwo tuzi ko ibi bizarakaza abadutera inkunga mu ngengo y’imari no mu miyoborere, ntabwo dushobora guca bugufi gutyo gusa imbere y’abantu bashaka kudushyiramo umuco utari uwacu"".
Mu mategeko ariho ubu muri Uganda - yo mu gihe cy’ubukoloni bw’Abongereza, imibonano mpuzabitsina mu batinganyi ihanishwa igihano gishobora kugera no ku gifungo cya burundu.
Impirimbanyi zivuga ko uwo mushinga w’itegeko mushya ushobora gutuma abatinganyi bibasirwa muri rubanda.
Pepe Julian Onziema wo mu ishyirahamwe rya ba nyamucye mu bijyanye n’imibonano mpuzabitsina, yavuze ko abarigize bafite ubwoba, nkuko bivugwa n’ibiro ntaramakuru Reuters.
Bwana Onziema yagize ati: ""Ubuheruka ubwo itegeko ryajyagaho, byongereye urwango n’ibyaha bishingiye ku rwango"".
""Abatinganyi babarirwa muri za magana byabaye ngombwa ko bava mu gihugu bajya kuba impunzi kandi hari abandi bazabakurikirayo [mu buhunzi] iri tegeko niriramuka ryemejwe"".
""Rizaduhanira no kuvuganira abatinganyi, nkanswe gufasha no kurinda ba nyamucye mu bijyanye n’imibonano mpuzabitsina"".
Bwana Onziema yavuze ko abagabo batatu b’abatiganyi n’umugore umwe w’umu-’transgender’ bishwe uyu mwaka muri Uganda mu bitero byibasiye ba nyamucye mu bijyanye n’imibonano mpuzabitsina - uwa vuba aha akaba ari umugabo w’umutinganyi wakubiswe kugeza apfuye mu cyumweru gishize.
",https://bwiza.com/./?uganda-leta-irateganya-gushyiraho-igihano-cy-039-urupfu-ku-batinganyi,Politics
Yagakwiye gushyirwa ku Karubanda bakamurasa- Rudasingwa wanenze cyane Kayumba Nyamwasa,"Dr Rudasingwa avuga ko kuba Kayumba Nyamwasa yarihakanye abarwanyi be 25 bafashwe na Leta y’u Rwanda ubu bari kuburanishirizwa mu rukiko rwa gisirikari i Kigali, ari ikimenyetso cy’uko atazabasha kurwanira miliyoni zigera kuri 12 z’Abanyarwanda.
Umuvugizi wa RNC Jean Paul Turayishimye aherutse gutangariza radio ijwi rya Amerika ko abo barwanyi 25 barimo na Maj Habib Mudathiru wasezerewe mu gisirikare cy’u Rwanda mu mwaka wa 2015 nyuma akaza guhunga igihugu bivugwa ko yagiye mu mutwe wa RNC uyobowe na Kayumba, atahamya ko ari uwabo.
Agira ati: “Bariya bantu mu byukuri sinajya kukubeshya ko ari abacu,najye nabisomye nkuko nawe wabibonye ariko aho babavanye,igihe babazaniye ibiryo baryaga,aho bari bari…ibyo ni ibibazo twese turimo kwibaza.”
Muri iki kiganiro Turayishimiye avuga ko aba bantu atari abarwanyi babo ahubwo ko ari impunzi zashimutiwe mu nkambi zinyuranye.
Yagize ati: “ Uwo Habib namubonye ariko niba wasomye uko urubanza rwagiye rugenda umunota k uwundi banavugaga ko ari umuntu wari mu nkambi y’impunzi, ubona ko binashoboka ko bariya bantu ari impunzi bashimuse nk’uko basanzwe bazishimuta kuko nabo ubwabo batangaje ko ari umuntu w’impunzi.”
Turayishimye yakomeje avuga ko Kuzana Mudathiru bavuga ko yatangaje ibi n’ibi cyangwa ko ari umuntu wemera amahame muri RNC atabihakana ariko kuvuga ko bamuzanye nk’umuntu w’umurwanyi wabo atarabisobanukiwa, ko nawe agishakisha ukuri kwabyo ko nakubona azagutangaza.
Uwahoze mu ishyaka rya RNC nyuma akaza kwitandukanya naryo kubera kutumvikana ku miyoborere n’imicungire y’umutungo Rudasingwa Theogene we asanga ibitangazwa na RNC ari ukwihakana abantu bayemeye bakemera kuyirwaninirira,ibintu avuga ko bibabaje.
Yagize ati: “Ntabwo wafata abantu bangana kuriya ngo ubatererane muri ziriya nkiko unanirwe no kwemera ko ari abawe? ubwo se Majoro Mudathiru n’abo bafunganywe iyo babyumvise batekereza iki?
imiryango yabo se yo?abantu bakwemeye bakakujya inyuma ukabihakana bageze mu makuba? hari abantu bagiye banyura mu makuba nk’aya ngaya ariko bagasigarana cya kinyabupfura, bwa buhangange bwo kuvuga bati aba abantu ni abantu bacu.”
Rudasingwa akomeza avuga ko iyo bizakuba ari ibishoboka Kayumba yagahawe igihano cy’urupfu kuko kwihakana umusirikare wohereje ku rugamba cyangwa kumwohereza wowe ugahunga urugamba ari icyaha gikomeye mu gisisrikare.
Yagize ati: “None se umuntu wohereza abarwanyi kurugamba yiryamiye muri Afurika y’epfo banafatwa akabihakana ubwo wamwita iki? iyo biza kuba mu bindi bihe uriya yagakwiye kujyanwa mu rukiko rwa gisirikare bakamushyira ku karubanda bakamurasa.
Muri iyi nkuru ya Rwandatribune, Rudasingwa akomeza agira ati ""Ubwo se miliyoni zigera kuri 12 ziba mu Rwanda avuga ko arwanira kurenganura zizamwizera zite ananiwe kurwanira bariya 25? Ibi ntakindi bisobanuye kuri Kayumba. Kayumba yaratsinzwe”.
Nubwo RNC yikanaye aba barwanyi, Raporo yashyizwe hanze n’impuguke za Loni yagaragaje ko muri Congo hariyo inyeshyamba za Kayumba Nyamwasa wahoze ari umuyobozi wo hejuru mu ngabo z’u Rwanda.
 
",https://bwiza.com/./?yagakwiye-gushyirwa-ku-karubanda-bakamurasa-rudasingwa-wanenze-cyane-kayumba-nyamwasa,Politics
Indege yari itwaye ibikoresho byari kwifashishwa na Perezida Tshisekedi yaburiwe irengero," Indege y’ubwikorezi y’ingabo za Repubulika iharanira Demokarasi ya Kongo yari irimo abantu umunani yaburiwe irengero mu burasirazuba bwa Congo nyuma yo guhaguruka mu mujyi wa Goma ijya i Kinshasa ejo kuwa kane. 
Itangazo ry’ikigo gishinzwe iby’indege muri Repubulika ya Demokarasi ya Congo rivuga ko iyi ndege yafafashaga mu bwikorezi bw’ibikoresho by’umukuru w’igihugu.
Perezida FÃ©lix Tshisekedi n’umugore we Denise ejo kuwa kane bageze mu mujyi wa Beni muri Kivu ya ruguru mu ruzinduko rw’akazi.
Iyi ndege yahagurutse ku kibuga cy’indege cya Goma saa 13:32 z’amanywa ejo kuwa kane igomba gukora urugendo rw’amasaha atatu kugera i Kinshasa.
Ikigo gishinzwe iby’indege cyatangaje ko yabuze ku mirongo y’ibyuma bigenzura indege (Radar) hashize iminota 59 ihagurutse.
Iki kigo kivuga ko yarimo abaderevu n’abakozi bayo bane hamwe n’abandi basiviri n’abasirikare bane.
Iyi ndege yabuze ivuye i Goma ubu iri gushakishwa nk’uko iki kigo kibivuga.
Umwaka ushize i Kinshasa indege ya Antonov yari itwaye ibikoresho by’amatora yituye hasi hashize umwanya muto ihagurutse ihitana abantu 23 bari bayirimo.
",https://bwiza.com/./?indege-yari-itwaye-ibikoresho-byari-kwifashishwa-na-perezida-tshisekedi-yaburiwe-irengero,Politics
Nyanza: Umukobwa w'imyaka 18 aracyekwaho kwica se amukubise umuhini mu mutwe," Umukobwa w’imyaka 18 y’amavuko aracyekwaho kwica se umubyara amukubise umuhini mu mutwe mu mudugu wa Gakenkeri B, mu kagari ka Nyanza, Umurenge wa Busasamana mu karere ka Nyanza. 
Nkurikiyimfura Jean Baptiste w’imyaka 56 y’amavuko wari utuye mu murenge wa Busasamana mu karere ka Nyanza mu ijoro ryo ku wa Gatatu tariki 09 ukwakira 2019 nibwo byamenyekanye ko yitabye Imana aguye mu bitaro bya Kigali CHUK aho yararwariye bitewe n’igiti yakubiswe mu mutwe n’umwana we w’umukobwa.
Ku wa kabiri taliki 7 ukwakira 2019 bitewe no gushyamirana ngo nibwo yawumukubise kuko yari yasinze, nk’uko Batamuriza Mediatrice washakanye na Nyakwigendera.
Yagize ati “Umusaza yaje yasinze turicara turarya umwana muto anyaka Radio ngo yumve ikinamico se nawe ahita ayimwaka ngo yiyumvire umupira mubwira ko warangiye ariko ntiyabyumva mukuru we (ukekwa) arinjira asanga bari gutongana bapfa Radio. Se afata igiti agikubita umwana (umuto), mukuru we abibonye nawe ahita afata ikindi giti agikubita Se umubyara mu gahanga ahita agarama hasi ku irembo, icyo giti nicyo cyabaye intandaro yo kwitaba Imana.”
Ku ruhande rw’abaturanyi b’uyu muryango bemeza ko intandaro yuru rupfu ari amakimbirane uyu muryango wari usanzwe ufitanye.
Umwe muri bo witwa Kayigamba Froduard yagize ati “Njyewe nkimara kubyumva nk’umuntu usanzwe uzi uyu muryango navuze ko ari amakimbirane ahasanzwe, kuko iyo bamaraga kunywa inzoga abana bafatanyaga na Nyina bakarwanya Se kandi kenshi habagamo gukomeretsanya.”
Mugenzi we nawe yagize ati “Uwo mugabo turaturanye ariko n’ubundi yakundaga gusahinda umugore we bakarwana, akenshi umugore byanamuviragamo kwahukana.”
Nk’uko umunyamabanga Nshingwabikorwa w’Umurenge wa Busasamana. Bizimana Egide yabihamirije Radiotv Flash, ngo ibi byose bikimara kuba uyu mukobwa ukekwaho kwica Se umubyara yahise atabwa muri yombi n’Urwego rw’Ubugenzacyaha(RIB).
Yagize ati “Uwo mwana bikimara kuba hatabajwe Polisi na RIB baramujyana kugira ngo akurikiranwe ibyo akekwaho, ubu ari mu maboko y’inzego zibishinzwe.”
Uyu muyobozi kandi yakomeje asaba abaturage niba hari amakimbirane ari mu muryango kubibwira ubuyobozi.
Ati “Niba hari amakimbirane mu muryango batubwire dufatanye nabo kugira ngo tubirwanye hakiri kare, kuko ibyo byaberaga muri uwo muryango by’amakimbirane twe nk’ubuyobozi ntabyo twari tuzi.”
Uyu mukobwa ukekwaho kwica Se umubyara akaba yari yarabyariye mu rugo. Kubyarira mu rugo kikaba  kimwe ngo mubyatezaga amakimbirane hagati ye na Se.
",https://bwiza.com/./?nyanza-umukobwa-w-039-imyaka-18-aracyekwaho-kwica-se-amukubise-umuhini-mu-mutwe,Politics
Burundi: 14 bashinjwa kwica Imbonerakure bari mu mazi abira," Kuva ku wa 6 Ukwakira 2019, abagera kuri 14 bo ku musozi wa Munyange, Komini ya Busiga, Intara ya Ngozi iherereye mu Majyaruguru y’u Burundi batawe muri yombi bashinjwa kwica umwe mu Imbonerakure. 
Uko ari 14 bashinjwa kwica Imbonerakure yishwe ku wa 5 Ukwakira 2019, bose uko ari abagabo bafungiye muri kasho ya Polisi i Ngozi.
Amakuru agera kuri SOSMedias, avuga ko aba baturage bose bafashwe ari abo ku musozi umwe, uwo bashinjwa kwica ngo bakaba baramutsinze hafi y’iwe.
Aba bafashwe bakaba ari abo mu ishyaka CNL rya Agathon Rwasa, basanzwe bakimbirana n’Imbonerakure zibarizwa mu ishyaka CNDD-FDD riri ku butegetsi mu Burundi.
Imbonerakure yishwe ngo yavuye mu rugo nyuma yo kuvugana n’umuntu kuri telefoni wari umaze kumuhamagara, ngo akaba yari avuye mu rugo ababwiye ko agiye ku irondo ry’ijoro bahita bamutsinda hafi y’iwe.
",https://bwiza.com/./?burundi-14-bashinjwa-kwica-imbonerakure-bari-mu-mazi-abira,Politics
U Rwanda rwakiriye izindi mpunzi 123 zavuye muri Libya," Mu ijoro ryakeye ryo ku wa Kane tariki ya 10 Ukwakira 2019, izindi mpunzi 123 zagejejwe i Kigali zivuye muri Libya aho zari zifungiye nyuma yo kubuzwa gukomeza zigana Iburayi zambutse inyanja. 
Aba bariyongera ku bandi 66 bahageze ku itariki 27 z’ukwezi gushize kwa cyenda.
Nabo bahise bajya gucumbikirwa mu kigo cy’agateganyo cy’i Gashora mu Bugesera mu burasirazuba bw’u Rwanda.
Minisiteri ishinzwe ubutabazi mu Rwanda ivuga ko abakomeje kwakirwa ari abo mu kiciro cy’abafite ibibazo bikomeye kurusha abandi muri Libya.
Abimukira barenga 2,000 bari mu bigo bafungiyemo muri Libya bategereje ibihugu bibakira nyuma yo kubuzwa kwambuka inyanja ya mediterane ngo bakomeze urugendo rwabo.
Ibihugu by’iburayi byashyize imbaraga mu gukumira aba bimukira ko bakomeza kwambuka inyanja bakinjira mu bihugu byabo mu buryo bunyuranyije n’amategeko.
Ishami ry’umuryango w’abibumbye ryita ku mpunzi,UNHCR, rivuga ko abaraye bageze mu Rwanda muri bo 106 bakomoka muri Eritrea, 15 ari abo muri Somalia, 2 bo muri Sudan n’umwe wo muri Syria.
Leta y’u Rwanda yiyemeje kwakira 500 muri aba bimukira bari muri Libya.
Amasezerano ya leta y’u Rwanda, UNHCR n’Umuryango w’ubumwe bwa Afurika avuga ko aba bimukira ababyifuje bashobora gusaba gutura mu Rwanda, gusubizwa iwabo cyangwa gusaba ikindi gihugu cyabakira.
Abaraye bageze mu Rwanda, abagabo muri bo ni 99, abagore 24, abagera kuri 59 muri bo ntibarageza imyaka 18 nk’uko umwe mu bayobozi muri iyi minisiteri yabibwiye BBC.
",https://bwiza.com/./?u-rwanda-rwakiriye-izindi-mpunzi-123-zavuye-muri-libya,Politics
Burundi: Imbonerakure eshanu zafunzwe zishinjwa gushaka kwica umuyobozi," Kuva ku wa mbere tariki ya 7 Ukwakira 2019, Imbonerakure Eshanu zibarizwa mu rubyiruko rw’ishyaka CNDD-FDD, batawe muri yombi bashinjwa gutegura umugambi wo kwica umuyobozi w’iri shyaka. 
Izi Mbonerakure zatawe muri yombi mu Ntara ya Ruyigi, bakaba bashinjwa gutegura umugambi wo kwica umuyobozi uhagarariye iri shyaka CNDD-FDD muri iyi ntara.
Batatu batawe muri yombi ku wa Mbere abandi babiri bafatwa ku wa Kabiri, abafashwe ku wa mbere akaba ari Jean Claude Hakizimana, Antoine Magereza na Guy Ferdinand Nkurunziza.
Ku wa Kabiri hatawe muri yombi Chartier Bimenyimana na Harouna Moustafa.
Nk’uko ikinyamakuru sosmedias/ Burundi kibitangaza, ngo izi Mbonerakure zimaze guhatwa ibibazo n’abapolisi bakora mu bugenzacyaha, zajyanwe gufungirwa muri gereza nkuru yo muri iyi Ntara ya Ruyigi.
Bose uko ari batanu bashinjwa gucura umugambi wo kwica GÃ©rard Barutwanayo umuyobozi mukuru wa CNDD-FDD muri iyi Ntara ya Ruyigi.
 
",https://bwiza.com/./?burundi-imbonerakure-eshanu-zafunzwe-zishinjwa-gushaka-kwica-umuyobozi,Politics
Nyarugenge: Abasizwe mu manegeka n’ikorwa ry’umuhanda Karama- Nyamirambo baryama batizeye kuramuka," Bamwe mu baturage bo mu Mudugudu wa Ruhango ya Mbere, Akagari ka Ruliba, Umurenge wa Kigali, mu Karere ka Nyarugenge, Umujyi wa Kigali, bavuga ko inzu zabo zasinzwe mu manegeka n’ikorwa ry’umuhanda Ruliba-Karama- Nyamirambo, none ubu bakaba baryama bafite impungege ko bucya zabaguye hejuru. 
Mu kwezi kwa Gatandatu nibwo haturikijwe intambi, hamenwa urutare rwa Semafigi rwari ku musozi ‘Mont Kigali’ hakorwa uyu muhanda wa kaburimbo, inzu z’abaturage zihegereye zahise zitangira gusaduka, bityo imiryango byagaragaraga ko iri mu nzu zishobora guhita zisenyuka Leta irayikodeshereza mu gihe yari itegereje ko bahabwa ingurane cyangwa bagasanirwa.
Ni amezi abiri bari bishyuriwe, bamaze kubona ko arangiye bahisemo gusubira muri izo nzu zabo n’ubwo bwose baryama bazi ko zishobora kubagwaho muri iki gihe cy’umuhindo.
Uwamahoro Angelique, ni umubyeyi ubana n’abana be bane, umugabo we akorera kure ntabwo ataha buri munsi, aba mu nzu yasadutse impande zose, umuryango wo mu rugo waritse ndetse watangiye no guhomoka. Iyi nzu ye iri muri metero nka 12 uvuye ku mukingo w’umuhanda ufite nka metero zirenga 15 z’ubuhaname.
[caption id=""attachment_146138"" align=""alignnone"" width=""992""] Uwamahoro Angelique yerekagana uburyo inzu ye igenda ihomoka[/caption]
Uyu mubyeyi avuga ko yavuye mu nzu yari yakodesherejwe nyuma yo kubona ko atazajya abona ubwishyu kandi n’umujyi wa Kigali wari wabakodeshereje utakibirebera.
Agira ati “Impungenge ni zose, umwana akinnye n’undi yahita ahirima kuri uyu mukingo muremure agapfa, inzu zacu zarangiritse ku buryo n’iyo imvura iguye n’ahatavaga hatangira kuva”.
[caption id=""attachment_146140"" align=""alignnone"" width=""992""] Umuryango wo mu rugo w’inzu ya Uwamahoro[/caption]
Arakomeza, ati “Bari badukodeshereje, amezi abiri yarashije tubonye tutabona ayo kwiyishyurira twanzura kugaruka mu zacu n’ubwo turyama nta kizere dufite cyo kuramuka, tuba twikanga ko zatugwaho, nibatwishyure twimuke cyangwa badusanire niba aribyo babona bitashyira ubuzim bwacu mu kaga”.
Kimwe na Ndagijimana Jean Damascene ufite umugore n’abana batanu, na we ubu yavuye mu nzu yari yarakodesherejwe asubira mu ye, bigaragara ko yagiye isaduka impande zose kandi yari inzu ikiri nshya, n’izindi yakodeshaga agakuramo amafaranga yatungaga uyu muryango nazo zarasenyutse, ubu akaba abayeho mu buzima bugoye.
[caption id=""attachment_146141"" align=""alignnone"" width=""992""] Ndagijimana J.D n’umuryango we basubiye muri iyi nzu yabo yagiye isaduka mu mpande zose[/caption]
Umuyobozi w’uyu mudugudu wa Ruhango ya Mbere, Kanyarutoki DieudonnÃ©e avuga ko nk’ubuyobozi babona biteye impungege ko izi nzu zashyira ubuzima bw’aba baturage mu kaga.
Ati “Turasaba inzego zidukuriye kwihutisha iki kibazo abimurwa bakagenda abasanirwa nabo bigakorwa hirindwa ko hazagira uwo zizagwira kuko zarangiritse cyane”.
Umuyobozi w’Akarere ka Nyagugenge, Nzaramba Kayisime, aganira na Bwiza.com, yavuze ko iki kibazo basanzwe bakizi, ku bufatanye n’Umujyi wa Kigali ngo bakaba barimo kugishakira igisubizo mu gihe yita icya vuba.
Yagize ati” Icyo kibazo turakizi, aba mbere twarabishyuye abasigaye nabo turimo kuvugana n’Umujyi wa Kigali ngo tubahe ingurane bagende”.
Abajijwe igihe yumva byazaba byashyizwe mu bikorwa mu gihe abaturage bavuga ko iyi mvura ibahangayikishije, yasubije ati “Turimo turagikurikirana, ni mu gihe cya vuba, turacyarimo gushaka ingengo y’imari, tuzagikemura mu gihe cya vuba”.
Iki kibazo cy’abaturage bari bakodesherejwe kije kiyongera ku cy’abandi 30 bandikiye Umujyi wa Kigali bawusaba kubabarira imitungo yangijwe n’iri turitswa ry’intambi. Byari biteganijwe ko abari muri metero zitarenze 300 uvuye aho zaturikirije bangirijwe imitungo bagomba kwishyurwa, gusa bakemeza ko ntacyo bakorewe.
Ku wa 17 Nzeri 2019, mu Kiganiro Bwiza.com yagiranye n’umuyobozi w’Umujyi wa Kigali Wungirije ushinzwe Ubukungu n’Imibereho y’Abaturage, Umutoni Gatsinzi Nadine, yari yatangaje ko bazakurikirana iki kibazo mu gihe kitarenze icyumweru, ubu abaturage bakaba bataregereje umuyobozi amaso yaheze mu kirere.
Ikindi aba baturage bavuga, ni uko umuhanda bari bafite wabahuzaga n’umunini ubu washyizwemo kaburimbo, ubu bawuciye abafite imodoka bakaba bazicumbikisha.
Inkuru bifitanye isano: Nyarugenge: Bahangayikishijwe n’inzu zabo zangijwe hakorwa umuhanda (Ruliba-Nyamirambo)
  
[caption id=""attachment_146139"" align=""alignnone"" width=""992""] Inzu z’aba baturage ikorwa ry’umuhanda ryazisize mu manegeka[/caption]
[caption id=""attachment_146142"" align=""alignnone"" width=""992""] Iyi nzu yasadutse ihereye hejuru[/caption]
[caption id=""attachment_146143"" align=""alignnone"" width=""992""] Baba bafite impungenge ko abana babo cyangwa abantu bakuru bazahanuka kuri uyu mukingo[/caption]
  
",https://bwiza.com/./?nyarugenge-abasizwe-mu-manegeka-n-ikorwa-ry-umuhanda-karama-nyamirambo-baryama-batizeye-kuramuka,Politics
Nyamasheke/ Karambi: Abageze mu zabukuru 11 bahawe inzu zo kubamo- AMAFOTO,"Kwizihiza umunsi mpuzamahanga w’abageze mu zabukuru ku rwego rw’akarere ka Nyamasheke byabereye mu murenge wa Karambi, aho abageze mu zabukuru   11 batagiraga aho kurambika umusaya bahawe inzu. 
Abazihawe batangarije Bwiza.com ko bumvaga nta mutekano usesuye bafite n’imibereho yabo itameze neza mu gihe batashoboraga kubona aho baba heza, bamwe ngo bakaba n’abana babo babonye babuze aho baba bakabata bakigira gushakisha indi mibereho hirya no hino bataragarutse ngo barebe uko bameze kubera kubura aho babasanga, bakishimira ko ubuzima busharira bamazemo igihe abaturage bagenzi babo ku bufatanye n’ubuyobozi babubakuyemo.
[caption id=""attachment_146130"" align=""alignnone"" width=""876""] Kanyeshyamba Modeste yishimiye guhabwa inzu nyuma y’igihe kirekire asembera[/caption]
Nyirashyirambere Pascasie avuga ko yapfushije umugabo asanzwe ari umugore wa 2 akamusigira abana 3 ntaho baba abasigiye, atangira kubasemberana mu baturanyi bamuteragirana,n’umuhaye agakoni abamo akakamukodesha kuri menshi kandi nta mbaraga zihagije agifite zo kumubonera aho aba n’icyo atungisha abo bana, babiri muri bo bamusiga aho bajya kwishakira indi mibereho ntibanagaruka kumureba kubera kubura aho bamusanga,akishimira ko abonye aho aba.
Ati’’ ndashimira cyane Leta yacu yita ku bageze mu zabukuru ikadushakira aho dusazira kuko nkanjye nabagaho mu bwihebe bukabije, n’abana barantaye bakigira gushakisha ubundi buryo babaho,bakanga no kugaruka kundeba kubera kubura aho bansanga, ariko ubwo mbonye aho mba ndizera ko na bo nzongera kubabona bagira aho bansanga hazima.’’
Kanyeshyamba Modeste ufite ubumuga bw’ibikomere byinshi yatewe n’abagizi ba nabi bari bagiye kumwica,avuga ko nyuma yo kumugazwa n’abo bagizi ba nabi nta kindi yari agishoboye kwimarira, n’umuryango we uramutererana atarurwa n’umugiraneza wamubanaga iwe, akishimira ko na we ahawe aho aba.
Ati’’ ni ibyishimo bikomeye cyane kuri jye kuko ubuyobozi bwiza dufite bumboneye aho mba, bakaba baduhaye n’ibiribwa n’ibindi bikoresho bidufasha gusunika iminsi, natwe izi nzu tuzazifata eza kuko tuzibonye twari mu bwihebe bukomeye cyane.’’
[caption id=""attachment_146131"" align=""alignnone"" width=""876""] Nyirashyirambere Pascasie ahagaze imbere y’inzu yahawe[/caption]
Bavuga icyakora ko nubwo babonye izi nzu,ibikoni byazo n’aho babasha kogera, basigaranye ibindi bibazo by’ingutu byo kuba nta mazi ari hafi y’aho batujwe mu kagari ka Rushyarara, ntaho bafite babasha guhinga ngo babeho neza, nta dutungo bafite borora, n’izi nzu nta mashanyarazi arimo kandi no kubona peteroli bashyira mu dukoroboyi ngo bacane ntibyaborohera,bagasaba no kwitabwaho kuri uru rwego.
Umunyamabanga nshingwabikorwa w’uyu murenge, Uwizeyimana Emmanuel, avuga ko bafite abageze mu zabukura babarirwa mu 1500, uretse aba 11 bari bababaje cyane kubera kutagira aho baba, hari abandi bagera ku 120 baba mu nzu zishaje cyane zigereranywa na nyakatsi,ku bufatanye 17 muri zo ngo zimaze gusanwa, izindi na zo mu mezi make ari imbere zizaba ngo zarangije gusanwa, bakazabasha kubona aho baba, cyane cyane ko hari n’abahabwa inkunga y’ingoboka n’imirimo muri VUP bitewe n’imbaraga zabo, bagasabwa gufata neza duke babona ngo tubashe kubasindagiza neza.
Umuyobozi w’aka karere wungirije ushinzwe iterambere ry’ubukungu Ntaganira JosuÃ© Michel, avuga ko bibabaje kuba hari abageze mu zabukuru babaho nabi kandi barabyane n’abana babo bifashije, bigaterwa no guteshuka ku muco w’uko urukwavu rukuze rwonka abana, aho abasaba kwisubiraho, mu bukangurambaga bakora mu baturage, bakaba banagiye kwibanda ku gukangurira abana kwita ku babyeyi ,umubyeyi akareka kubaho mu bwigunge kandi yarabyaye ,abe babayeho neza ,agakomeza kubera Leta umutwaro kandi abakamwitayeho bahari nta n’icyo babuze.
[caption id=""attachment_146127"" align=""alignnone"" width=""876""] N’abaturanyi babo bishimiye ko babonye aho barambika umusaya[/caption]
[caption id=""attachment_146128"" align=""alignnone"" width=""876""] Abayobozi banyuranye bagenda bashyikiriza aba basaza inzu bagenewe[/caption]
[caption id=""attachment_146129"" align=""alignnone"" width=""876""] Abageze mu zabukuru bishimiye kungurana ibitekerezo n’abayobozi babo[/caption]
",https://bwiza.com/./?nyamasheke-karambi-abageze-mu-zabukuru-11-bahawe-inzu-zo-kubamo-amafoto,Politics
Bobi Wine yeruye avuga ko ntabyo kuguyaguya Perezida Museveni," Umuhanzi kandi w’umudepite muri Uganda, Bobi Wine, Ku wa Gatatu tariki ya 9 Ukwakira 2019, yagiranye ikiganiro n’abanyamakuru hashize amasaha polisi imubujije gukora igitaramo cyo ku munsi w’ubwigenge, abatangariza ko ntabyo kuguyaguya Perezida Museveni. 
Wine, izina rye ry’ukuri rikaba ari Robert Kyagulanyi, yamaze kuvuga ko aziyamamaza mu matora ya perezida yo mu mwaka wa 2021 agahatana na Yoweri Museveni, umaze imyaka 33 ku butegetsi .
Kuva yakwinjira muri politike mu myaka ibiri ishize, Bobi Wine akomeje kugira abayoboke benshi.
Depite Kyagulanyi w’imyaka 38 y’amavuko avuga ko avugira abakene, ndetse akaririmba ku butabera na demokarasi.
Yambaye ingofero ye y’ibara ry’umutuku y’ikirango cy’umutwe we wa People Power, Wine yise Perezida Museveni umunyagitugu.
Yagize ati: ""Abanyagitugu nta wubaguyaguya ngo bave ku butegetsi. Abanyagitugu bigomekwaho"".
Yongeyeho ati: ""Perezida Museveni afitiye ubwoba ibitekerezo duhagarariye"".
Avuga ku kuba polisi itamwemereye gukora igitaramo, Bobi Wine yavuze ko abakora ubucuruzi buciriritse baba bacuruza ibintu bitandukanye ku bitabiriye igitaramo, nabo bibagiraho ingaruka.
Yavuze ko ibitaramo bye bibarirwa muri za mirongo bimaze kuburizwano na polisi guhera mu mwaka wa 2017.
",https://bwiza.com/./?bobi-wine-yeruye-avuga-ko-ntabyo-kuguyaguya-perezida-museveni,Politics
Bobi Wine yiswe 'Mafia' nyuma yo gucika polisi asimbukiye kuri moto igenda-amafoto,"Nyuma y’aho arengeye ku itegeko ry’igipolisi cya Uganda rimubuza gukora igitaramo ku bw’umutekano utizewe, Bobi Wine yacitse asimbukiye kuri moto (boda boda), ahabwa izina rya ’mafia’.
Uyu muhanzi w’umudepite ubusanzwe yitwa Robert Kyagulanyi. Avuga ko igipolisi cya Uganda kimaze kumuhagarikira ibitaramo birenze 150 ku mpamvu y’uko atavuga rumwe n’ubutegetsi bwa Museveni.
Uyu muhanzi yari yavuze ko uko byagenda kose agomba gukora iki gitaramo kigamije kwizihiza umunsi w’Ubwigenge bwa Uganda yari yateguye kuri One Love Beach mu gace ka Busabala.
Igisirikare cya Uganda na cyo cyagose urugo rwe mu rwego rwo gukumira uyu munyapolitiki w’umuhanzi ngo adakora iki gitaramo ariko bivugwa ko yaruvuyemo abaciye mu rihumye.
Ibyo yasezeranyije abafana n’abakunzi be yabikoze ndetse haza n’abamushyigikira benshi nk’uko bisanzwe gusa igipolisi cya Uganda cyaje kirabihagarika, ndetse gishaka guta muri yombi abateguye iki gitaramo bayobowe na Bobi Wine.
Icyatangaje benshi ni uburyo Bobi Wine yacitse abapolisi asimbukiye kuri moto iri kugenda, na bo bayirukaho birananirana.
Izina ’mafia’ Bobi Wine yahawe ryaturutse ku gatsiko k’amabandi cyangwa se umutwe w’iterabwoba kakomotse mu cyahoze ari Sicilia. Mu ndimi z’ubu zateye umumafia twamugereranya n’abo twita ’abarara’.
[caption id=""attachment_146053"" align=""alignnone"" width=""762""] Bobi Wine yari amaze gucika abapolisi[/caption]
[caption id=""attachment_146062"" align=""alignnone"" width=""762""] Yari akikijwe na moto nyinshi, zimwe imbere n’inyuma, izindi ku mpande[/caption]
[caption id=""attachment_146052"" align=""alignnone"" width=""762""] Hano yari akiri mu kavuyo abapolisi bashaka kumufata na we abakwepa[/caption]
[caption id=""attachment_146051"" align=""alignnone"" width=""762""] Abasirikare n’abapolisi baje kugota urugo rwe ngo adakoresha igitaramo, bahateze na bariyeri (barriers)[/caption]
Aya ni amashusho y’ukuntu Bobi Wine yacitse:
https://twitter.com/ntvuganda/status/1181899158485176321
",https://bwiza.com/./?bobi-wine-yiswe-039-mafia-039-nyuma-yo-gucika-polisi-asimbukiye-kuri-moto-igenda-amafoto,Politics
Ntunsembure-Hillary Clinton asubiza Trump,"Hillary Clinton wabaye Umunyamabanga wa Leta Zunze Ubumwe z’Amerika kugeza mu 2013, akanaba ari umufasha wa Bill Clinton wabaye Perezida w’iki gihugu wa 42, yabujije Donald Trump kumusembura nyuma y’amagambo yatangaje ajyanye no kwiyamamaza ku mwanya w’Umukuru w’Igihugu.
Ubu butumwa Hillary Clinton yabutangarije ku rubuga rwa Twitter kuri uyu wa kabiri tariki ya 8 Ukwakira, asubiza Donald Trump ukunze gukoresha uru rubuga yibasira abanyapolitiki n’ibitangazamakuru.
"" Ntunsembure. Kora akazi kawe."" Hillary.
Amagambo ya Trump yasembuye Hillary Clinton yagiraga ati: "" Ndatekereza Hillary Clinton w’inshyanutsi y’umunyabyaha yahatana mu matora kugira ngo yibe amajwi.""
Trump yongeyeho ko Hillary yahatana mu matora ari uko abanje gusobanura ibyaha bye bikomeye harimo n’uburyo ndetse n’impamvu yahanaguye ’E-mails’ 33,000 ubwo yahamagarwaga n’urukiko.
Mu muri Werurwe ni bwo Hillary Clinton yabwiye CNN ko ataziyamamariza umwanya w’Umukuru w’Igihugu mu matora azaba mu 2020, yongeraho ko n’ubwo bizagenda bitya atazareka kuvuga uko yumva ibintu.
"" Ntabwo nziyamamaza ariko nzakomeza gukora no guhagarara ku cyo nemera."" Hillary Clinton.
Donald Trump ni Perezida w’Amerika wa 45 wagiyeho asimbuye Barack Obama wari umazeho manda ebyiri, Ari mu bazahatanira umwanya w’Umukuru w’Igihugu mu matora azaba mu 2020. Azaba ahatanye n’abarimo Senateri Elizabeth Warren witezweho guhatana bikomeye ndetse na John Delaney.
We na Hillary Clinton bahanganye mu matora y’Umukuru w’Igihugu yabaye mu 2016, birangira Trump wahabwaga amahirwe make n’isi yose ayatsinze.
https://twitter.com/HillaryClinton/status/1181645880983732224
",https://bwiza.com/./?ntunsembure-hillary-clinton-asubiza-trump,Politics
Guv. Munyantwari avuga ko ibyakozwe na Habumukiza wari mu bagabye igitero mu Kinigi birimo imizimu," Guverineri w’Intara y’Iburangerazuba, Alphonse Munyantwari avuga ko bigoye kwiyumvisha uburyo umuntu Leta yishyuriye ishuri, akaba intiti yaba ari mu baza imbere mu kuyigabaho ibitero. 
Uwitwa Theonste Habumukiza ari muri batanu bafashwe mpiri nyuma y’igitero mu ijoro ryo kuwa Gatanu tariki ya 4 Ukwakira 2019.
Mu kiganiro yagiranye n’abanyamakuru tariki ya 6 Ukwakira 2019 , Habumukiza yavuze ko atuye mu Karere ka Burera, Umurenge wa Rugengabari, Akagari ka Kiribata, Umudugudu wa Bushyimbo.
Yavuze ko yize ikiciro cya Kabiri muri Kaminuza y’u Rwanda mu 2016 (UR) mu Ishami ry’Imiyiborere mu Bucuruzi (Business Administration).
Si ibyo gusa kuko Habumukiza ngo yakomereje muri Kaminuza ya Makerere iri muri Uganda mu cyiciro cya gatatu cya kaminuza n’ubwo yaje kubireka akajya mu nyeshyamba za RUD-Urunana.
Mu kiganiro yagiranye n’abaturage bo mu Mirenge ya Busasamana na Bugeshi yo mu Karere ka Rubavu, Guverineri Munyantwari asa n’uvuga kuri iyi mikorere, yavuze ko bigoye kubyiyumvisha.
Ati “ Ni imizimu ibagendamo ntabwo wakwiyumvisha ukuntu umuntu arihirwa amashuri na leta hanyuma akayitura kuyigabaho igitero yica abaturage. “
Yakomeje agira ati “ Nta gisobanuro wabona kubona umuntu ari mu mashyamba iyo arwanya leta ifasha umugore we n’abana.’’
Bimenyerewe ko benshi mu biga muri Kaminuza y’u Rwanda baba barahawe inguzanyo na Leta ndetse bagahabwa amafaranga n’ibihumbi 35 buri kwezi byo kubatunga (ubwo Habumukiza yigaga hatangagwa Frw 25,000). Iyi ni ingo Munyantwari asanga ikwiriye gutuma Leta yiturwa ineza.
Si Munyantwari gusa wagaragaje ko yatunguwe n’amahitamo ya Habumukiza, kuko bamwe mu batanze ibitekerezo ku mbuga nkoranyambaga bavuze ko bidakwiriye. Bagaruka ku bihano bitegereje uyu musore kandi yakabaye ari mu mbaraga z’igihugu, zicyubaka aho kugisenya.
[penci_related_posts dis_pview=""no"" dis_pdate=""no"" title=""Izindi nkuru wasoma"" background="""" border="""" thumbright=""no"" number=""4"" style=""list"" align=""none"" withids="""" displayby=""recent_posts"" orderby=""rand""]
Kuri ubu Habumukiza ategereje kigezwa imbere y’ubutabera ngo akurikiranweho ibyaha ubushinjacyaha butaratangaza.
 
 
 
 
",https://bwiza.com/./?guv-munyantwari-avuga-ko-ibyakozwe-na-habumukiza-wari-mu-bagabye-igitero-mu-kinigi-birimo-imizimu,Politics
Turifuza kongera kumubona- Umugore wa Ben Rutabana avugana ikiniga," Diane Rutabana ni umugore wa Ben Rutabana, avuga ko akeka ko yafatiwe muri Uganda ubwo yari yagiriye uruzinduko mu Burasirazuba bwa Afurika, by’umwihariko nk’umuryango we ngo bakaba bifuza kongera kumubona. 
Uyu mugore avuga ko ava mu rugo, yari yamutangarije ko afitanye ikibazo na muramu we, Kayumba Nyamwasa, ariko kikaba cyarageze no mu bandi banyamuryango bahuriye mu ihuriro Nyarwanda rya RNC ritavuga rumwe na Leta y’u Rwanda.
Akeka ko yaba yarafatiwe muri Uganda, ati ""Hakomeje kubaho umwuka mubi, urugero nabaha ni nk’abantu baherutse kuva ku rugendo baza bavuga ko amakuru avugwa ari uko Ben ngo naramuka asubiye Uganda azafungwa, abo ni abantu bo muri RNC babivuze ntabwo babivuze mu ibanga"".
VOA imubaza ku bibazo yaba yari afitanye na Kayumba Nyamwasa, yasubije agira ati ""Ibibazo ntekereza ko bishobora guturuka kuri uwo muramu we nyine kuko niwe wari ufitanye ibibazo bikomeye na Ben byo kutavuga rumwe na we mu bibazo bimwe na bimwe byo mu ihuriro, rero ikibazo ntabwo cyagumye hagati yabo byagiye bijya no mu bandi bantu, mu ihuriro"".
Uyu mugore uvugana agahinda kubera ibura ry’umugabo we Ben, avuga ko ibisubizo ahabwa n’abo muri RNC bimutera urujijo ntamenye ukuri kw’aho umugabo we ari, akifuza kongera kumubona ukundi.
Ati ""Nk’umuryango turifuza kongera kubona Ben"".
Benjamin Rutabana ni Umwanditsi n’umuhanzi wamenyekanye mu Rwanda mu ndirimbo zivuga ku buzima, urukundo n’amahoro. Bwana Rutabana yahoze ari umurwanyi mu mutwe wa FPR/ Inkotanyi.
 Inkuru bifitanye isano wasoma
Umugore wa Ben Rutabana yahishuye ko hari intumwa Kayumba Nyamwasa amutumaho 
Ben Rutabana yavuye mu rugo ahishuriye umugore we ko afitanye ikibazo na Kayumba Nyamwasa
",https://bwiza.com/./?turifuza-kongera-kumubona-umugore-wa-ben-rutabana-avugana-ikiniga,Politics
Ingabire Victoire yahaswe ibibazo ku gitero cy’i Musanze," Urwego rw’igihugu rushinzwe ubugenzacyaha (RIB) rwahamagaje Ingabire Umuhoza Victoire, umuyobozi w’ishyaka FDU-Inkingi ritaremererwa gukorera mu Rwanda, kugira ngo abazwe ku kuba hari aho yaba ahuriye n’igitero cyagabwe mu karere ka Musanze mu mpera z’icyumweru gishize, kigahitana abantu 14, abandi 18 bagakomereka. 
Umuvugizi wa RIB, Mbabazi Modeste yemereye Kigali Today dukesha iyi nkuru ko Ingabire yahamagajwe n’uru rwego ngo abazwe kuri icyo gitero, ariko ntiyigeze (Mbabazi) atangaza byinshi kuri aya makuru.
Yagize ati “Ni byo yahamagajwe ngo abazwe ku bitero byabereye i Musanze, ariko ibyinshi kuri icyo kirego bifitwe n’umugenzacyaha ukurikirana iyo dosiye. Nta makuru arambuye ahari ubungubu”.
Amakuru aravuga ko bamwe mu bakorana na Ingabire baba bafite aho bahuriye n’igitero cyo mu ijoro rishyira tariki ya 05 Ukwakira 2019, cyagabwe ku baturage b’abasivile.
Polisi y’igihugu yavuze ko abagabye igitero bari bitwaje intwaro zirimo n’iza gakondo.
Polisi y’igihugu kandi, nyuma yatangaje ko 19 mu bagabye igitero baje kwicwa, naho abandi batanu barafatwa.
[penci_related_posts dis_pview=""no"" dis_pdate=""no"" title=""Izindi nkuru wasoma"" background="""" border="""" thumbright=""no"" number=""4"" style=""list"" align=""none"" withids="""" displayby=""recent_posts"" orderby=""rand""]
Nyuma y’iki gitero, Ingabire yaracyamaganye, asaba abakigabye “gusubiza inkota mu rwubati”, yungamo ati “ntimushobora gukunda igihugu igihe mwica abaturage bacyo.”
 
",https://bwiza.com/./?ingabire-victoire-yahaswe-ibibazo-ku-gitero-cy-i-musanze,Politics
"Kigali: Mu mezi atatu, umudugudu watujwemo imiryango 50 watangiye gusenyuka"," Abatujwe mu mudugudu wa Makaga, mu kagari ka Rwesero, Umurenge wa Kigali, mu karere ka Nyarugenge, bavuga ko bafite impungenge z’inzu bamaze amezi atatu batujwemo ko zishobora kubagwira. 
Bavuga ko batujwe mu nzu zubatswe nabi akaba ariyo mpamvu zitangiye kugaragaza ibimenyetso ko zitazaramba.
Ubuyobozi bw’akarere ka Nyarugenge buvuga ko bagiye koherezayo abashinzwe iby’imyubakire, basanga ari byo, rwiyemezamirimo wayubatse agakemura icyo kibazo.
Umwe mu batujwe mu mudugudu w’icyitegererezo wa Makaga, yerekanye uburyo inzu bamazemo amezi atatu zatangiye kuvunguka no kwiyasa.
Ati “Ntabwo iyi ngiyi ari isima ihagije, ni itaka nyataka niyo mpamvu byavungutse kigacukuka”.
Ni imiryango 50 yiganjemo abakuze n’abafite ubumuga, bavanywe hirya no hino mu mirenge igize akarere ka Nyarugenge.
Usibye kwiyasa no kuvunguka kw’amatafari, ngo izi nzu zininjiramo amazi ku buryo amatafari yatangiye kujenga, ibintu bishobora gutuma zisenyuka vuba.
Utashatse ko amazina ye ajya mu itangazamakuru yagize ati “Impungenge dufite ni aya mazu turimo atujuje ubuziranenge. Amazu tumazemo amezi atatu akaba yaratangiye kwiyasa no kumanuka kw’amatafari, amazi yinjiramo amatafari yajunditse amazi atangiye kuvunguka. Ubwo se urumva atazatugwa hejuru”?
Undi yunzemo ati “Izi nzu zarasondetswe rwose! Kuko inzu twatashye ku itariki ya 21 z’ukwa gatandatu uyu mwaka, ubu akaba yaragiye yiyasa, hakagira n’ibimanuka. Iyi mvura iri kugwa gutya, urabona izasiga itayasenye? Twakorerwa ubuvugizi rwose ubuyobozi bugasubiramo aya mazu, kuko ni igihombo kubona amazu yubakwa n’amafaranga menshi nyamara icyo bayubakiye ntikigerweho bikaba impfabusa”.
Ni ikibazo Umuyobozi wungirije ushinzwe ubukungu mu karere ka Nyarugenge Nsabimana Vedaste atemera neza . Yatangarije Radiotv Flash ko nta kuntu yaba yatangiye gusenyuka, gusa akavuga ko izi nzu zikiri mu nshingano za rwiyemezamirimo, basanze aribyo yasabwa kubikosora.
Ati “Ibyo byo abashinzwe iby’imyubakire babireba, kuko inzu yubakishije amatafari ahiye ikaba ikomeye, iracyari no muri garanti kuri rwiyemezamirimo wayubatse. Niba hari ibitameze neza byakosorwa, ariko kuvuga ko zubatswe nabi ntabwo mbizi neza(I am not sure) ariko abashinzwe iby’imyubakire babireba bigakosorwa”.
Kuba imiryango 50 ituye muri uyu mudugudu abenshi ari abafite ubumuga hamwe n’abageze mu zabukuru, ngo nta yandi mikoro bafite yo gusana izo nzu.
[caption id=""attachment_145992"" align=""alignnone"" width=""900""] Inzu zatangiye kwiyasa muri ubu buryo[/caption]
",https://bwiza.com/./?kigali-mu-mezi-atatu-umudugudu-watujwemo-imiryango-50-watangiye-gusenyuka,Politics
Burundi: Abahamijwe icyaha cyo kwica umuyoboke wa Agathon Rwasa bakaniwe urubakwiye," Urukiko Rukuru mu Ntara ya Muyinga rwakatiye igihano cya burundu abantu bane bahamwe n’icyaha cyo kwica umwe mu bayoboke b’ishyaka CNL rya Agathon Rwasa. 
Ku wa 18 Kanama 2019, nibwo abayoboke b’iri shyaka CNL batezwe n’abantu bari bitwaje imihoro, amacumu n’impiri, barabakubita bityo banicamo umwe.
Uwitwa Nsavyumwami Gregoire yarishwe abandi barakomeretswa.
Hasomwa uru rubanza kuri uyu wa Kabiri tariki ya 8 Ukwakira 2019, urukiko rwategetse ko aba bantu bahanishwa igifungo cya burundu ndetse bakanatanga indishyi z’akababaro zingana na 4.300.000 z’amafaranga y’Amarundi.
Ubu bwicanyi bwabaye mu gihe iri shyaka ryavugaga ko abarwanashyaka baryo bahohoterwa, bagaterwa ubwoba, gufungwa mu buryo bunyuranyije n’amategeko,...
Iri shyaka kandi ritangaza ko mu gihe ingoro zawo zikomeje gusenywa hirya no hino mu gihugu, biha isura mbi igihugu yo gushaka gukandamiza abatavuga rumwe na Leta iriho.
BBC itangaza ko ubwo yari mu Ntara ya Rumonge mu cyumweru gishize, Agathon Rwasa yavuze ko hari abayobozi b’andi mashyaka bari inyuma y’ibikorerwa abayoboke be.
",https://bwiza.com/./?burundi-abahamijwe-icyaha-cyo-kwica-umuyoboke-wa-agathon-rwasa-bakaniwe-urubakwiye,Politics
U Rwanda ruvuga ko Umunyamerika wirukanwe ku butaka bwarwo yari amaze kurengera," Umunyamabanga wa Leta Muri Minisiteri y’Ububanyi n’Amahanga Ushinzwe EAC, Olivier Nduhungirehe atangaza ko kwirukana Umunyamerika, Gregg Schoof ari ibintu byari bimaze igihe byitezwe kuko ngo yari amaze kurengera. 
Pasiteri Schoof wari nyiri Radiyo Amazing Grace yatawe muri yombi kuwa 7 Ukwakira nyuma yoherezwa iwabo.
Nduhungirehe avuga ko Schoof yasuzuguye ibyemezo by’urukiko ndetse n’iby’izindi nzego.
Ati “ Byabayeho ko ubuyobozi, ibigo n’ubucamanza bamufasha gukemura ikibazo cye ariko ntiyumva ahubwo akomeza gukora ibyo ashaka harimo no gutsimbarara ku butumwa bwatambukijwe kuri radiyo ye butesha agaciro abagore.”
Nduhungirehe yavuze ko byari bimaze gukabya.
Ati “ Byari bimaze kugera aho bitakwihanganirwa, bikabije ku buryo nta yandi mahitamo atari ukumwirukana ku butaka bw’u Rwanda. Yarengaga ku mategeko, gukora inama zitemewe, gushaka kwangisha abaturage Leta. Ni muri urwo rwego yajyanwe iwabo ahagana n’ijoro saa sita.”
Nduhungirehe yemeje ko ibikorwa bya Schoof byari byarenze umurongo, ko nta kindi cyari gisigaye uretse kumwohereza iwabo. Avuga ko igihugu gifite uburenganzira bwo kwirukana umunyamahanga ku butaka bwacyo ndetse ntazongere gukandagiza akarenge ku butaka bwacyo keretse igihe ibihano byakuweho.
[penci_related_posts dis_pview=""no"" dis_pdate=""no"" title=""Izindi nkuru wasoma"" background="""" border="""" thumbright=""no"" number=""4"" style=""list"" align=""none"" withids="""" displayby=""recent_posts"" orderby=""rand""]
Yavuze ko ambasade ya Amerika mu Rwanda izamenyeshwa iby’iri yirukanwa rya Schoof.
Imitungo y’uyu mugabo izakurikiranwa n’abanyamategeko be cyangwa abamuhagarariye.
 
 
",https://bwiza.com/./?u-rwanda-ruvuga-ko-umunyamerika-wirukanwe-ku-butaka-bwarwo-yari-amaze-kurengera,Politics
Ese Perezida Tshisekedi yaba agiye no guhuza u Rwanda n'u Burundi?," Biteganyijwe ko kuri uyu wa 8 Ukwakira 2019, Perezida Pierre Nkurunziza na Paul Kagame bahurira i Bukavu muri DR Congo mu gufungura ’laboratoire’ y’ubuhinzi ikomeye muri Afurika, aba bayobozi bombi baheruka guhura mu myaka ine ishize. 
Bamwe mu bayobozi muri Congo batangaje ko ku rutonde rw’abashyitsi bakuru bari bujye gufungura iyi ’laboratoire’ harimo Perezida w’u Burundi, uw’u Rwanda, n’uwa DR Congo, FÃ©lix Tshisekedi.
Harimo kandi Joseph Kabila wahoze ari Perezida wa DR Congo, Olusegun Obasanjo wayoboraga Nigeria na Akinwumi Adesina uyobora banki nyafurika itsura amajyambere.
Bityo benshi bakaba bategereje ko aba bakuru b’u Rwanda n’u Burundi bagirana ibiganiro byihariye nyuma y’imyaka igera kuri ine batabonana.
Leta y’u Burundi n’u Rwanda zibanye nabi kuva mu 2015 ubwo habaga igerageza rya ’coup d’Ã©tat’ mu Burundi, Leta ya Bujumbura bwashinje iya Kigali uruhare muri uwo mugambi wo guhirika Nkurunziza.
U Rwanda rwahakanye kuba inyuma y’uwo mugambi waburijwemo.
Bamwe mu bagize uruhare muri iyi ’coup d’Ã©tat’ yaburijwemo bahungiye mu Rwanda, kimwe n’Abarundi ibihumbi amagana bahunze imvururu zakurikiyeho.
Ba Perezida Nkurunziza na Kagame baheruka kubonana tariki 13 y’ukwezi kwa kane 2015 i Butare mu majyepfo y’u Rwanda, bivugwa ko Nkurunziza yari yagiye kugisha inama Kagame.
U Rwanda rwari rumaze kwakira impunzi zigera ku 4,000 z’Abarundi bahungaga imvururu n’urugomo, hashize ukwezi kumwe iyi ’coup d’Ã©tat’ nibwo yageragejwe.
Nyuma yabwo abayobozi b’ibihugu byombi babanye nabi, ku ruhande rw’u Burundi babujije abaturage kugira ibicuruzwa bongera kohereza mu Rwanda.
Abanyarwanda bamwe nabo ntibakijya mu Burundi nka mbere.
Imipaka ya Bugarama, Kanyaru Haut, Kanyaru Bas na Nemba nticyakira urujya n’uruza rw’Abarundi n’Abanyarwanda nka mbere.
Imiryango imwe yashyingiranye cyangwa ifitanye amasano muri za ’communes’ Kabarore, Busiga, Mwumba, Marangara na Ntega ubu ntikibana nka mbere n’abayo bo mu turere twa Nyaruguru na Gisagara mu majyepfo y’u Rwanda.
Mu minsi ishize Perezida Tshisekedi wa Congo ndetse na Perezida wa Angola, JoÃ£o LourenÃ§o, bagize uruhare mu kunga u Rwanda na Uganda, abakuru b’ibi bihugu bashyize umukono ku masezerano agamije kuzahura umubano (Rwanda & Uganda), ubu impande zombi zikaba ziri mu biganiro hanozwa ingingo zikubiye muri ayo masezerano.
Kugeza ubu benshi bakaba bahanze amaso Tshisekedi ngo barebe ko n’aba baturanyi yabunga bakongera gushyikirana nyuma y’iyi myaka yari ishize batabanye neza.
Abakurikira BBC kuri Facebook bagaragaje ko bishimiye guhura kwa Madamu Jeannette Kagame na Madamu Denise Nkurunziza i New York mu kwezi gushize mu nama y’abagore b’abategetsi b’ibihugu.
Abadukurikira batanze ibitekerezo binyuranye birimo ko bifuza ko byaba byiza aba bagore ""babaye baganiriye ku guhuza abagabo babo"" kugira ngo bashyire ku ruhande ibibatanya, Abanyarwanda n’Abarundi bongere babane neza.
Jean Bosco Sebishyimbo, umwe mu bategetsi mu burasirazuba bwa Congo, yaraye abwiye BBC ko muri aka gace hari imitwe myinshi y’inyeshyamba z’Abarundi n’iz’Abanyarwanda babangamiye umutekano w’aka karere.
Iyi mitwe iri mu bitera urwikekwe hagati y’ubutegetsi bw’ibihugu byombi.
Callixte Nsabimana, wari umuvugizi w’umutwe urwanya ubutegetsi bw’u Rwanda witwa FLN uzwi nka Sankara uherutse gufatwa, mu rukiko yavuze ko uyu mutwe wabonye ubufasha buva ku Burundi.
Leta y’u Burundi ivuga ko imwe mu mitwe y’inyeshyamba z’Abarundi irwanira muri Kivu y’Epfo ishyigikiwe na leta y’u Rwanda.
Bwana Sebishyimbo yabwiye BBC ko ubu hashyizweho komisiyo ihuriwemo n’ibihugu by’u Burundi, DR Congo n’u Rwanda mu kurangiza ikibazo cy’iyi mitwe.
Bwana Sebishyimbo avuga ko abategetsi b’ibi bihugu nibamara guhura uyu munsi ku wa kabiri bafungura ’laboratoire’ y’ubuhinzi, bazanahura n’iriya komisiyo biga ku mutekano w’ibi bihugu.
Byinshi byitezwe kuva ku nama y’iyi komisiyo y’umutekano y’ibi bihugu bitatu kurusha mu gufungura ’laboratoire’ ikomeye mu by’ubuhinzi.
Inzobere zinyuranye mu bya politiki n’ubutegetsi zivuga ko mu biganiro ariho haboneka amahoro kurusha mu ntambara.
",https://bwiza.com/./?ese-perezida-tshisekedi-yaba-agiye-no-guhuza-u-rwanda-n-039-u-burundi,Politics
Umugore wa Ben Rutabana yahishuye ko hari intumwa Kayumba Nyamwasa amutumaho," Nyuma y’itangazo ryasohowe n’umuryango wa Ben Rutabana mu cyumweru gishize, n’iryasohowe na RNC mu mpera y’icyo cyumweru, ubu noneho umugore we yeruye avuga ko hari abamuhumurije batumwe na Kayumba. 
Diane Rutabana umugore wa Ben Rutabana yavuze ko yahamagawe n’umuntu akamubwira ko yatumwe na Gen Kayumba Nyamwasa - umuyobozi wungirije wa RNC, ngo amuhumurize.
Umuhanzi Benjamin Rutabana yahoze mu ngabo za FPR Inkotanyi zafashe u Rwanda mu 1994 nyuma aza kuva mu gisirikare no guhunga u Rwanda.
Ubu ni Komiseri ushinzwe amahugurwa mu ishyaka RNC ritavuga rumwe n’ubutegetsi bw’u Rwanda.
Diane Rutabana yabwiye BBC ko abayobozi n’abayoboke ba RNC bagiye bamuha amakuru atandukanye, amwe avuguruzanya, ku ibura ry’umugabo we.
Umugabo we yavuye aho baba i Burayi agana muri Uganga agomba kugaruka tariki 19 y’ukwezi gushize kwa cyenda, umugore we avuga ko baheruka kuvugana tariki 8 y’uko kwezi gushize.
Madamu Rutabana ati: ""Nyuma nabazaga bamwe bakambwira ngo ni ikibazo cy’umutekano ariko aho ari bazi ko ameze neza. Ayo ni amakuru nahawe n’abantu bane bo muri RNC.
""Bucyeye bwaho undi wo muri RNC arampamagara arambwira ngo yatumwe n’uwo muyobozi wabo ngo ’Kayumba [Nyamwasa] yambwiye ngo nkuvugishe nguhumurize"".
Madamu Rutabana avuga ko hari ibyavuzwe mbere ko Ben Rutabana nasubira muri Uganda azafungwa, ati: ""Abo ni abantu bo muri RNC babivuze kandi ntabwo babivuze mu ibanga"".
Avuga ko umugabo we mbere yo kugenda yamubwiye ko afite ibibazo binyuranye atumvikanaho na Ntwari Frank wo mu ishyaka RNC.
Madamu Rutabana yemeza ko uko kutumvikana kwabo kwagiye kukagera no ku bandi bo muri RNC.
BBC itangaza ko Gervais Condo, umunyamabanga mukuru w’ishyaka RNC uri mu barishinze, avuga ko kugambanira Ben Rutabana kuri bo bidashoboka.
Ati: ""Nsanze ihuriro nyarwanda twashinze rikora ibintu nk’ibyo icyo nakora cya mbere ni ukubyamagana, ntabwo twaba turwanya ikibi ngo tuze kukizana mu ihuriro"".
Bwana Condo ahakana avuga ko batazi amakuru y’aho Ben Rutabana ari, ati: ""Amakuru duheruka n’ay’umuntu waje avuga ko yamubonye ku itariki 02/10 akamubona aho ngaho mu karere"".
Bwana Condo ntavuga neza igihugu uwo muntu yamubonyemo, avuga ko batari bazi iby’urugendo rwa Ben Rutabana n’igihe azagarukira. Avuga ko ubu bagiye gufatanya n’umuryango we kumushakisha.
 
",https://bwiza.com/./?umugore-wa-ben-rutabana-yahishuye-ko-hari-intumwa-kayumba-nyamwasa-amutumaho,Politics
"Burundi: Impaka ni zose muri CNDD-FDD, ntibavuga rumwe ku mukandida uzasimbura Nkurunziza"," Nyuma y’aho Perezida Nkurunziza w’u Burundi atangarije ko ataziyamamaza mu matora yo mu mwaka wa 2020 y’umukuru w’igihugu, amakuru aturuka muri iki gihugu avuga ko bose batarimo guhuriza ku mukandida uziyamamaza ahagarariye iri shyaka. 
Mu matora yabaye kuva mu mwaka wa 2005, Nkurunziza niwe wahagarariraga iri shyaka kandi akanatsinda amatora, none ubu aho avugiye ko atazongera kwiyamamaza ibikomerezwa muri iri shyaka bose ntibabivugaho rumwe ngo hagaragazwe uzarihagararira.
Ikinyamakuru UBM News, gitangaza ko mu mpera z’icyumweru gishize habaye inama ya CNDD-FDD, ni inama yabereye i Ngozi, hagaragazwa amazina y’ibihangange babona byavamo umwe wasimbura Nkurunziza, gusa ngo iyi nama yarangiye ntacyo banzuye kubera ko abari bayitumiwemo batahuzaga.
N’ubwo bimeze gutya, biteganijwe ko bigomba kuzagera mu kwezi kwa Gatanu umwaka utaha, iri shyaka riri ku butegetsi ryarashyize hanze umukandida uzarihagararira agahangana n’abandi bazaturuka mu yandi mashyaka.
Umwe mu bari muri iyo nama utifuje ko amazina ye atangazwa, yavuze hari ibice bitatu bitarimo guhuza, kimwe ni igishyigikiye ko Nkurunziza yasimburwa n’umugore we, Denise Nkurunziza, ikindi kigashyira imbere, Umunyamabanga nshingwabikorwa w’iri shyaka, Ndayishimiye Evariste, naho abandi bagashyigikira Minisitiri w’umutekano, Alain Guillaume Bunyoni.
Kanda hano usome inkuru bifitanye isano, Batanu barimo na Denise Nkurunziza baranugwanugwa 
",https://bwiza.com/./?burundi-impaka-ni-zose-muri-cndd-fdd-ntibavuga-rumwe-ku-mukandida-uzasimbura-nkurunziza,Politics
Amajyaruguru: Hari abamaze imyaka Itatu batarahabwa ingurane ku byabo byangijwe," Bamwe mu baturage bo mu Ntara y’Amajyaruguru bavuga ko bamaze igihe batarahabwa ingurane ku byabo byangijwe hakorwa ibikorwa by’inyungu rusange gusa Ikigo cy’Igihugu gishinzwe imiturire (RHA) kigasobanura ko ikibazo cy’ibyangombwa by’ubutaka kiri mu bitinza kubishyura. 
Iyo ugeze ahantu hanyuranye hashyizwe ibikorwa by’inyungu rusange, yaba amashanyarazi, imihanda, amashuri n’ibindi; ntushobora kubura gusanganirwa n’ibibazo by’abavuga ko batahawe ingurane ku mitungo yabo yangirikiye aho ibyo bikorwa byashyizwe ndetse abenshi bashimangira ko igihe baba bamaze imyaka batarishyurwa.
Bamwe bo mu Karere ka Gicumbi na Burera ahanyujwe umuhanda Base-Gicumbi ndetse n’umuyoboro w’amashanyarazi wahanyujijwe, bamaze imyaka isaga 3 batarishyurwa.
Nyiramaharaza Nsanzumuhire, umuturage wo mu Karere ka Burera yagize ati ‘‘Bashyize imbago ku muryango w’inzu igana kuri kaburimbo, imashini irayimena, baza kubibarira rimwe ibyangombwa turabibaha, turifotoza birarangira twajya kubaza ngo nimutegereze. Baba baratwishyuye mu kwa 6, mu kwa 7 ntibatwishyura, ukwa 8, ukwa 9 na ko kurarangiye.’’
Muhizi Lawurenti wo mu Karere ka Gicumbi avuga ko batarahabwa ingurane kandi hari bagenzi be bishyuwe.
Ati ‘‘Nta kintu bambwiye nabonye abandi babishyuye mbaza mu buyobozi bwose biranga; tuzi ko igiciro cy’igitsitsi ari 6500, kuko ntarishyurwa sinzi uko babibara; amafaranga nayabwirwa n’iki ntayo twari twasinyira?’’
Itegeko rigena uburyo bwo kwimura abantu ku nyungu rusange ryo mu mwaka wa 2015, riteganya ko n’ubwo nta muntu wemerewe kubuza ko hari igikorwa cy’inyungu rusange kinyuzwa mu butaka bwe, rinateganya ko icyo gikorwa gikorwa ari uko nyir’ubutaka abanje kwishyurwa indishyi ikwiye.
Iyo habayeho gutinda itegeko rigena ko abatishyuwe nyuma y’amezi 4 babaruriwe bahabwa inyungu ya 5%.
Umukozi mu Ishami rishinzwe kwimura abantu ahashyirwa ibikorwa by’inyungu rusange, muri RHA, Kobukeye Frank asobanura ko usibye amakosa ari ku ndangamuntu, ngo ikibazo cy’ibyangombwa by’ubutaka kiri mu bitinza iyishyurwa ry’ingurane.
Yagize ati ‘‘Kugira ngo umuturage agaragaze ko umutungo ari uwe asabwa ibyangombwa, iyo atabifite habanza kwishyurwa ba bandi bujuje ibyangombwa abandi bagasabwa kubyuzuza kuko baba batabifite noneho ugasanga ntibishyuriwe icyarimwe.’’
Ku rundi ruhande, abayobozi mu nzego z’ibanze bashimangira ko abaturage bishyurirwa igihe kereka abafite ibibazo byihariye.
Itegeko kandi riteganya ko hatangwa indishyi ikwiye ku igenagaciro riba ryakozwe, umuturage utaryishimiye akagoresha irye; gusa abaturage bavuga ko bigoye gukora igenagaciro ryabo ahubwo ngo bahitamo gufata amafranga babariwe.
Kabirigi JMV wo mu Karere ka Gicumbi yagize ati ‘‘Ntacyo nagombaga kubaza kuko batubwiye ko ubyanga batazagaruka kubibarura, urabona na we aho abandi bibageze babaza. Bari bambaruriye ibiti 1200, nyuma babarura ibiti 400; ibikorwa nk’ibi by’inyungu rusange bajye bahita babiha agaciro, cyangwa baduhe resi z’ibyo babaruye kandi akishyurirwa igihe.’’
Umunyamategeko Nizeyimana Elia, aganira na RBA dukesha iyi nkuru, avuga ko hari ingingo z’amategeko zirengera abaturage bataherewe ku gihe indishyi babariwe bityo, ngo aho batanyuzwe ni ngombwa kwisunga amategeko kugira ngo barenganurwe.
Yagize ati ‘‘Bagiye kubishyura ubungubu bakagombye kubara agaciro ubutaka bufite nyuma y’imyaka ishize yose: icyo ni ikintu kigomba kwitabwaho, kimwe na bariya batinze kwishyurwa ku mpamvu zitabaturutseho, si amakosa yabo wenda ni urwego rutarafata imyanzuro, icyo gihe bagomba kubabarira ku giciro kiriho uwo mwaka.
Itegeko riteganya ko indishyi y’agaciro ku butaka n’ibyabukoreweho ihabwa uwimurwa kandi ikabarwa hashingiwe ku biciro biri ku isoko n’indishyi y’ihungabana ritewe no kwimurwa kwa nyir’umutungo.
Buri mwaka hashyirwaho ibiciro by’ubutaka mu gihugu hose bikagenderwaho mu kugena agaciro k’umutungo.
",https://bwiza.com/./?amajyaruguru-hari-abamaze-imyaka-itatu-batarahabwa-ingurane-ku-byabo-byangijwe,Politics
RNC ivuga ko ibura rya Ben Rutabana ari amayobera," Ishyaka ritavuga rumwe na Leta y’u Rwanda (RNC) rivuga ko iby’izimira rya Ben Rutabana wabuze kuva mu ntangiro z’Ukwakira 2019 ari amayobera. 
Mu itangazo bashyize hanze, abayobozi bo muri iri shyaka, bavuga ko kuwa (2/10/2019) bandikiwe n’abo mu muryango n’inshuti za Rutabana babaza aho uyu wari ushinzwe amahugurwa muri iri shyaka aherereye.
Inkuru bifitanye isano: https://bwiza.com/2019/10/07/ben-rutabana-yavuye-mu-rugo-ahishuriye-umugore-we-ko-afitanye-ikibazo-na-kayumba-nyamwasa/
Itangazo ryo kuwa 6 Ukwakira 2019, ryashyizweho umukono na Gervais Condo, Umunyamabanga wa RNC yavuze ko ngo iby’izimira rya Rutabana bo nk’ishyaka ntacyo babiziho, ko ariko ko bagiye kugira icyo barikoraho.
Riragira riti “ Ihuriro Nyarwanda rikimara kumenya ayo makuru avugwa kuri Komiseri Benjamin Rutabana ryakoze ibishoboka byose kugira ngo rikusanye amakuru yose ashoboka kugira ngo rimenye aho Bwana Rutabana yaba aherereye.”
Rikomeza rigira riti “ Mu mibereho yacu ya buri munsi nk’abayoboke b’Ihuriro Nyarwanda, umuyoboke cyangwa umuyobozi w’Ihuriro afite uburenganzira busesuye bwo gukora gahunda ze atagombye kubimenyesha cyangwa kubisabira uruhushya ubuyobozi bw’Ihuriro; ni muri urwo rwego Ihuriro ritabimenyeshejwe.”
Aba bavuga ko bazakomeza gufatanya n’umuryango wa Rutabana mu buryo bwose bushoboka kugira ngo rishobore kumenya neza aho Rutabana yaba aherereye.
[penci_related_posts dis_pview=""no"" dis_pdate=""no"" title=""Izindi nkuru wasoma"" background="""" border="""" thumbright=""no"" number=""4"" style=""list"" align=""none"" withids="""" displayby=""recent_posts"" orderby=""rand""]
Amakuru yakomeje gucicikana yavuze ko Ben Rutabana ashobora kuba yariciwe muri Congo-Kinshasa, gusa nta we urabyemeze ndetse Rutabana ntaragaragara mu ruhame.
",https://bwiza.com/./?rnc-ivuga-ko-ibura-rya-ben-rutabana-ari-amayobera,Politics
USA: Umuyobozi wa Kabiri yahishuye ko Perezida Trump ari mu nzira yo kweguzwa," Habonetse umuntu wa kabiri wamennye amabanga muri gahunda igamije kweguza ku butegetsi Perezida Donald Trump wa Leta Zunze Ubumwe z’Amerika, nkuko bitangazwa n’abamanyamategeko bahagarariye uwa mbere. 
Umunyamategeko Mark Zaid yabwiye televiziyo ABC ko uwo muntu wa kabiri na we yari umukozi wo mu rwego rw’ubutasi kandi ko yavuganye n’umutegetsi mukuru w’urwego rw’ubutasi.
Mu ijoro ry’ejo ku cyumweru, Bwana Trump yamaganye abakuru bo mu ishyaka ry’abademokarate, avuga ko bakwiye kweguzwa.
Nta makuru yari yatangazwa ajyanye n’ibyo uwo muntu wavuze amabanga wa kabiri avuga.
Ariko, Bwana Zaid yavuze ko uwo muntu wa kabiri azi mu buryo butaziguye ibirego bijyanye n’ikiganiro kuri telefone Bwana Trump yagiranye na Perezida Volodymyr Zelensky wa Ukraine, ku itariki ya 25 y’ukwezi kwa karindwi.
Iperereza rijyanye no kweguza Bwana Trump rishingiye kuri icyo kiganiro cyo kuri telefone, cyatangajwe mu kwezi kwa munani n’umuntu wa mbere wamennye amabanga kuri Trump.
Ku wa gatanu, ikinyamakuru the New York Times cyo muri Amerika cyatangaje ko umuntu wa kabiri yatekerezaga ku kuba yatangaza ibyo azi ""ku makuru arushijeho kuba aya hafi"" ajyanye n’icyo kiganiro cyo kuri telefone.
Ntibiramenyekana niba uwo muntu ari uhagarariwe n’uyu munyamategeko Bwana Zaid.
Rudy Giuliani, umunyamategeko wihariye wa Bwana Trump, yatangaje ubutumwa ku rubuga nkoranyambaga rwa Twitter avuga ko atatunguwe no kumenya ko hari undi ""mutangabuhamya w’ibanga"".
Yavuze ko iryo perereza rijyanye no kweguza Bwana Trump rishingiye ku mpamvu za politike ndetse yamagana ""itangazamakuru ryo ku rwego rwo hasi"".
Uwo wa kabiri wavuze amabanga ntabwo aratanga ikirego cyangwa ngo avugane n’akanama k’ubutasi.
Ariko ikinyamakuru the New York Times gitangaza ko yavuganye n’umutegetsi mukuru w’urwego rw’ubutasi, amakuru akavuga ko uwo mutegetsi yari amaze igihe ashaka gihamya yo kunganira ibyavuzwe n’uwa mbere.
Ibiro bya Perezida w’Amerika bya White House bishimangira ko byagaragaje gukorera mu mucyo bigatangaza inyandiko-mvugo y’ibyavugiwe muri icyo kiganiro cyo kuri telefone, nyuma yaho hagaragajwe impungenge ku byakivugiwemo.
Ariko abakora iperereza bavuga ko iyo nyandiko-mvugo ari igice kimwe cy’ibyavugiwe muri icyo kiganiro, ko ituzuye. Basabye ibiro by’ububanyi n’amahanga by’Amerika gutanga izindi nyandiko zijyanye n’ibyakivugiwemo.
Ku wa gatandatu, Mike Pompeo, umunyamabanga wa leta y’Amerika, yavuze ko azakurikiza ubwo busabe, ariko yinubira ko abakozi be bari gushyirwa ku nkeke.
",https://bwiza.com/./?usa-umuyobozi-wa-kabiri-yahishuye-ko-perezida-trump-ari-mu-nzira-yo-kweguzwa,Politics
Perezida Kagame na Nkurunziza w'u Burundi bagiye guhurira i Bukavu," Perezida Kagame Paul w’u Rwanda, Pierre Nkurunziza w’u Burundi ndetse na Joseph Kabila wahoze ayobora Repubulika Iharanira Demokarasi ya Congo, bategerejwe i Bukavu mu muhango wo gufungura ku mugaragaro Laboratwari y’ikitegererezo izajya ikorerwamo ibirebana n’ubihinzi. 
Ni Laboratwari y’ubuhinzi y’ikigo IITA (L’Institut International pour l’Agriculture Tropical), ikaba izafungurwa ku mugaragaro na Perezida Felix Tshisekedi wa Congo ku wa Kabiri tariki ya 8 Ukwakira 2019.
Nk’uko bitangazwa n’ikinyamakuru cyo muri Congo, diaspordc.com ngo aba bayoboze bavuze biteganijwe ko bazaba bahari muri uyu muhango hakiyongeraho abazaba bahagarariye Banki y’Isi ndetse ndetse na Banki Nyafurika Itsura Amajyambere (BAD).
Iyi Laboratwari y’ikitegererezo muri Afurika, ngo izajya itunganyirizwamo ibikomoka ku buhinzi ndetse inakorerwemo imbuto z’indobanure mu rwego rwo guteza imbere ubuhinzi ku mugabane wa Afurika.
Iyi izaba ari inshuro ya mbere Perezida Tshisekedi na Kabila yasimbuye bazaba bahuye bwa mbere mu biroro byaguye nyuma yaho bahererekanije ububasha ku wa 25 Ukwakira 2018.
Kuva mu mwaka wa 2015, ubwo Perezida Nkurunziza yari agiye guhirikwa ku butegetsi, inshuro yasohotse mu gihugu ni mbarwa, bityo akaba yaba agiye guhurira muri ibi birori na mugenzi we, Paul Kagame mu gihe umubano w’ibihugu babereye abayobozi (Rwanda & Burundi) utifashe neza kuva mu myaka igera muri Ine ishize.
 
",https://bwiza.com/./?perezida-kagame-na-nkurunziza-w-039-u-burundi-bagiye-guhurira-i-bukavu,Politics
Ben Rutabana yavuye mu rugo ahishuriye umugore we ko afitanye ikibazo na Kayumba Nyamwasa," Ishyaka RNC ritavuga rumwe n’ubutegetsi bw’u Rwanda rikorera mu mahanga ryemeje ko komiseri waryo ushinzwe amahugurwa hashize hafi ukwezi aburiwe irengero. 
Umuryango wa Benjamin Rutabana - uzwi cyane nka Ben Rutabana - uvuga ko yavuye aho yabaga mu Bubiligi ku itariki ya 4 y’ukwezi gushize kwa cyenda yerekeza i Kampala muri Uganda.
Uvuga ko ku itariki ya 5 y’uko kwezi ari bwo yageze ku kibuga cy’indege cya Entebbe muri Uganda, agakomeza kuvugana n’umugore we kugeza ku itariki ya 8 y’ukwa cyenda.
Umuryango we uvuga ko kubera ""impamvu zidasobanutse Bwana Rutabana atashoboye gufata indege yagombaga kumusubiza mu Bubiligi"" yari guhaguruka ku itariki ya 19 y’ukwa cyenda.
Ishyaka RNC rivuga ko rikimenya ""ayo makuru avugwa kuri ... Rutabana ryakoze ibishoboka byose kugira ngo rikusanye amakuru yose ashoboka kugira ngo rimenye aho Bwana Rutabana yaba aherereye"".
Rivuga ko ""rizakomeza gufatanya n’umuryango wa Rutabana mu buryo bwose bushoboka kugira ngo rishobore kumenya neza aho Rutabana yaba aherereye"".
RNC yongeraho ko ""ikomeza kwifatanya n’umuryango n’inshuti za Rutabana muri ibi bihe bikomeye"".
Mu itangazo ryasohowe n’inshuti ze n’umuryango we ku itariki ya 2 y’uku kwezi, nk’uko BBC ibitangaza, bavuze ko mbere yo kwerekeza muri Uganda, Bwana Rutabana yabwiye umugore we ko afite impungenge z’umutekano we.
Ibi ngo bitewe n’uko ""hari ibintu bikomeye atumvikanaho na Lt Gen Kayumba Nyamwasa, wungirije umukuru wa RNC"".
Umuryango we uvuga ko ucyeka ko kubura kwe abayobozi b’iri shyaka babifiteho amakuru.
Umwanditsi n’umuhanzi wamenyekanye mu Rwanda mu ndirimbo zivuga ku buzima, urukundo n’amahoro, Bwana Rutabana yahoze ari umurwanyi mu mutwe wa FPR - Inkotanyi.
Nyuma yaje gufungwa, aho afunguriwe aza guhunga u Rwanda, ubu akaba yari amaze imyaka aba mu Bubiligi.
",https://bwiza.com/./?ben-rutabana-yavuye-mu-rugo-ahishuriye-umugore-we-ko-afitanye-ikibazo-na-kayumba-nyamwasa,Politics
Mumbwire icyo nabimye-Perezida Kagame," Perezida wa Repubulika y’u Rwanda, Paul Kagame avuga ko asanga hakwiriye uruhare rwa buri wese kugira ngo igihugu gitere imbere, asaba abitabiriye Rwanda Day m Mujyi wa Bonn mu Budage, kuvuga icyo yaba yarabimye kugira ngo bakomeze batange umusanzu wabo. 
Mu ijambo rye ku basaga 800 bari bitabiriye Rwanda Day kuri uyu wa 5 Ukwakira 2019, Perezida Kagame yabwiye abari aho ko u Rwanda rwifuza imbaraga zabo ngo rwiyubake, abasaba kumubwira icyo yabimye.
Ati “ Naje hano kugira ngo mbabwire ko tubifuza. Tubategerejeho byinshi. Nanjye mumbwire icyo muntegerejeho. Usibye icyo muntegerejeho, mumbwire icyo nabimye.”
Perezida Kagame yagaragaje ko intambwe u Rwanda rumaze gutera mu myaka 25 ishize mu nzego zirimo ubuzima, uburezi, ubuhinzi n’ubworozi, ibikorwa remezo n’izindi binyomoza abaruharabika mu buryo bumwe cyangwa ubundi. Yashimangiye ko ibizazane rwaciyemo byahaye imbaraga Abanyarwanda babisohokamo bemye kubera kunga ubumwe.
Ku rundi ruhande nta we atunze urutoki, yavuze ko hari abagifite umugambi wo kugirira nabi u Rwanda.
Ati “ Ntibashirwa n’ubu baracyagerageza. Ariko ni uguhanyanyaza gusa, ni ukwanga kuva ku izima. Bazi ko ikitarashobotse icyo gihe, ubu ho bakwihebera.”
Umukuru w’igihugu yavuze ko kuvuga ibi, atagamije kugaragaza ubwirasi bw’u Rwanda cyangwa kubwira abafite imigambi mibisha kuyireka, gusa ngo ni ko kuri.
Ambasade y’u Rwanda mu gihugu cy’u Budage cyakiriye iki gikorwa cya Rwanda Day ku nshuro ya 10 kuva cyatangira muri 2010, igaragaza ko muri icyo gihugu hatuye Abanyarwanda bagera ku 1295.
[penci_related_posts dis_pview=""no"" dis_pdate=""no"" title=""Izindi nkuru wasoma"" background="""" border="""" thumbright=""no"" number=""4"" style=""list"" align=""none"" withids="""" displayby=""recent_posts"" orderby=""rand""]
Rwanda Day yabereye mu Budage nyuma yo gusubikwa mu kwezi gushize bitewe n’icyiswe ko ari impamvu zitunguranye.
",https://bwiza.com/./?mumbwire-icyo-nabimye-perezida-kagame,Politics
"Amateka y'umunyafurikakazi, Ilhan Omar wivugiye ko atinywa na Perezida Trump","Ni umugore w’umwimukira wageze muri Amerika afite imyaka 10 ari kumwe n’ababyeyi, arahigira, arakora, aza no kugera aho atorerwa kujya mu nteko ishinga amategeko ya Amerika.
Yabaye Umunyamerika wa mbere wavukiye muri Somalia, Umunyafurika wa mbere wahawe ubwenegihugu ubaye umudepite wa Amerika, n’umugore wa mbere utari umuzungu uhagarariye Leta ya Minnesota mu nteko.
Yavukiye i Mogadishu ari we mwana muto iwabo ku itariki 04 z’ukwezi kwa 10 mu 1982, apfusha nyina afite imyaka ibiri gusa, mu bwana bwe babaga i Baidoa umujyi uri mu majyepfo ya Somalia.
Afite imyaka itandatu iwabo bahunze intambara bajya mu nkambi ya Dadaab muri Kenya mu burasirazuba bwa Kenya aho bamaze imyaka ine.
Mu 1992 nibwo bavuye mu nkambi bajya muri Amerika babanje kuba muri leta ya Virginia, nyuma bimukira muri Minnesota, mu 2000 nibwo yabonye ubwenegihugu bwa Amerika agize imyaka 17 kuko bari bakiri impunzi.
Avuga uburyo mu mashuri muri Amerika ’yannyuzuwe’ cyane kubera ko yahoraga yitandiye (hijab) kandi agendera ku mabwiriza ya se wahise atangira gukora akazi ko gutwara ’taxi’.
[caption id=""attachment_145751"" align=""alignnone"" width=""3229""] Ilhan Omar ufite inkomoko muri Somalia [/caption]
Yize ibijyanye n’imirire (nutrition) aba ari nabyo akoramo mbere yo kujya muri politiki.
Mu 2013 yabaye ’manager’ mu kwiyamamaza k’umugabo witwa Andrew Johnson watsinze amatora muri Minneapolis, umujyi wo muri Minnesota, bituma nyuma amubera umujyanama. Nuko nawe yinjira muri politiki.
Mu 2015 yabaye umuyobozi wa ’Women Organizing Women Network’ ivuganira abagore bava muri Africa y’iburasirazuba, atangira kwigaragaza mu gutinyuka kuvuganira imbaga no kuvuga mu ruhame.
Mu mpera ya 2016 yatsinze amatora yo guhagararira leta ya Minnesota mu nteko ya Amerika, manda ye yatangiye mu kwa mbere 2017.
Nk’umuntu uzi ibibazo by’abimukira, ntavuga rumwe na Perezida Donald Trump kuri iki kibazo, byatumye aboneka cyane mu badashyigikira ibikorwa na politiki zimwe na zimwe za Bwana Trump.
Ilhan Omar avuga ko aharanira uburenganzira n’ubwisanzure bw’abantu bose cyane cyane ababangamiwe kugeza no ku bagira amahitamo anyuranye mu bitsina (LGBTQI).
Omar abana n’umugabo we Ahmed Hirsi, nubwo bigeze gutandukana agashaka undi ariko bakaza kongera kwiyunga, bafitanye abana batatu.
Uyu mugore uba mu ishyaka ry’aba-Demokarate, ubu ari mu nkubiri y’abifuza kweguza Bwana Trump.
Mu ijoro ryo ku wa gatatu Ilhan Omar yatangaje ko Bwana Trump ""amutinya"" kuko asigaye amukurikirana cyane.
Uyu munsi, Ilhan Omar yujuje imyaka 37.
[caption id=""attachment_145750"" align=""alignnone"" width=""1024""] Ilhan Omar uvuga ko atinywa na Perezida Trump [/caption]
",https://bwiza.com/./?amateka-y-039-umunyafurikakazi-ilhan-omar-wivugiye-ko-atinywa-na-perezida-trump,Politics
Abayobora igisirikare cya Uganda kirwanira ku butaka mu myitozo- REBA AMAFOTO," Abayobozi mu mutwe wa gisirikare cya Uganda urwanira ku butaka, ku wa Kane tariki ya 3 Ukwakira 2019, basoje igerageza ry’imyitozo ngororamubiri y’ibanze yaberaga ku cyicaro gikuru cy’izi ngabo zirwanira ku butaka i Bombo, muri Luwero. 
Ni imyitozo ngororamubiri yakoreshejwe n’inzobere muri yo, zibarizwa mu gisirikare cya Uganda (UPDF) mu ishami rishinzwe ubuvuzi na siporo.
Ni imyitozo yitabiriwe n’umugaba mukuru w’ingabo zirwanira ku butaka, abayobozi ba Diviziyo, Burigade, ... n’abandi bayobozi batandukanye bagiye baturuka mu mitwe ya gisirikare.
Aba bayobozi birukanse ibilometero bitanu n’amaguru, batera pompaji, imyitozo ikomeza mu nda n’indi myitozo yubaka umubiri, nyuma bakora ibilometero 30 bambaye imyenda ya gisirikare, bafite imbunda n’ibindi byangombwa umusirikare uri ku rugamba aba yitwaje.
Nk’uko bitangazwa n’ikinyamakuru Chimpreports, ngo intego y’iyi myitozo ni ukugaragaza ko n’ubwo iki gihugu kitari mu ntambara nk’abasirikare igihe cyose bagomba guhora biteguye urugamba nta kwirara.
Umugaba mukuru w’ingabo zirwanira ku butaka, Lt Gen Peter Elweru, avuga ko nyuma y’iyi myitozo, bifuza ko yajya iba buri mwaka kandi ikanategurwa ku basirikare bose bagize imitwe yose y’igisirikare cya Uganda ariko banakorerwa ibizamini by’ubuzima harebwa uko bahagaze.
Amwe mu mazina y’abayobozi bitabiriye iyi myitozo, harimo Maj.Gen.Sam Okiding, Maj Gen Sam Kawagga, Brig Stephen Mugerwa, Brig JM Ssemwaga, Brig Joseph Balikuddembe, Brig Michael Nyarwa, Brig. David Isimbwa,...
[caption id=""attachment_145738"" align=""alignnone"" width=""734""] Brig Stephen Mugerwa(Iburyo) na Brig Joseph Balikuddembe bakora imyitozo bagenzi babo babaseka[/caption]
[caption id=""attachment_145739"" align=""alignnone"" width=""739""] Bose mu myitozo ngororamubiri[/caption]
[caption id=""attachment_145740"" align=""alignnone"" width=""742""] Aba bayobozi bakoze urugendo rwa 30km[/caption]
[caption id=""attachment_145741"" align=""alignnone"" width=""737""] Bakoze urugendo rurerure bikwije nk’abambariye urugamba[/caption]
[caption id=""attachment_145742"" align=""alignnone"" width=""737""] Lt Gen Peter Elweru avuga ko iyi myitozo izaba ngarukamwaka[/caption]
 
 
 
",https://bwiza.com/./?abayobora-igisirikare-cya-uganda-kirwanira-ku-butaka-mu-myitozo-reba-amafoto,Politics
"Gutunga umugore umwe ni ubukene, mfite amafaranga nazana uwa Kabiri- Abagabo b'i Gicumbi"," Bamwe mu bagabo bo mu Karere ka Gicumbi, Intara y’Amajyaruguru, bavuga ko gutunga umugore umwe babiterwa n’ubukene, ko babaye bafite amikoro bagatunze abarenze umwe. 
Mu Murenge wa Nyankenke, muri aka karere ka Gicumbi, umugabo w’igikwerere utuye muri ako gace araranganije amaso mu bari aho abona abenshi ari igitsina gore, nta kindi yitayeho ahita abishingiraho mu kumva ko kuri we gushaka abagore benshi byaba ari ishema ku mugabo.
Ati “Rambura amaso urebe hano abakobwa nibo benshi kandi barahangayitse bakeneye abagabo, ikibazo bafite ni ukutarongora umugore wa kabiri, ubundi bazajya he mwa bantu mwe?”
Mugenzi we na we ashyigikiye gushaka abagore barenze umwe. Ati “Njye namuzana mfite umutungo mwinshi, gutunga umugore umwe ni ubukene, mfite amafaranga nazana umugore wa kabiri, umugore wa mbere akaba aguhaye induru, wigira ahandi”.
Ku rundi ruhande ariko abagore baharitswe; ni ukuvuga abashatswe n’abagabo basanzwe bafite abagore nabo batanga ubuhamya bw’uko ari inshuro nke wabona amahoro no kuzuza inshingano z’abagize imiryango irimo ubuharike.
“Umugabo wese ujya mu nshoreke usanga nta Mitiweri agira, usanga n’abana mu rugo batarya, kuko akenshi aba avuga ngo ndasangira na runaka se afite iki? Akirirwa muri ibyo abana be ni bo baba barwaye bwaki”.
Undi mubyeyi na we wo mu murenge wa Nyankenke ntiyibuka neza igihe yashakiwe ari uwa kabiri, ariko agenekereje ni mu myaka nka 20 ariko kuva icyo gihe ahora mu ntonganya z’urudaca n’uwo basangiye umugabo.
Ati “Nabanye n’umugabo mu gihe cy’ibyumweru bibiri, umugore wa kabiri amenye ko nahageze aza ari kwica igiti yica ibuye, ubwo habaye intambara kuva icyo gihe, nahatashye ari kuri Noheri na n’uyu munsi izo ntambara ziracyankurikiranye”.
Nk’uko Radiotv Flash ibitangaza, Ubuyobozi bw’intara y’amajyaruguru imwe mu zikunze kuvugwamo ubuharike, busanga abayobozi b’inzego z’ibanze kuva ku mudugudu bafite inshingano zo gukoma mu nkokora uwari we wese ufite umugambi wo gushaka abagore barenze umwe.
Guverineri w’iyi Ntara, Gatabazi Jean Marie Vianney, at “ N’abayobozi b’inzego z’ibanze ntibakwiye kwemera ko n’uwo mugabo azana undi mugore muri uwo mudugudu, muri ako kagari, ubuyobozi bw’inzego z’ibanze bwagakwiye kuba bubihagarika bataranabana, baba banabanye bakabatandukanya, kuko aba yishe amategeko kandi asenye n’urundi rugo”.
Imbere y’amategeko, mu Rwanda umugabo yemerewe gushyingiranwa n’umugore umwe, umugore na we akemererwa gushyingiranwa n’umugabo umwe.
",https://bwiza.com/./?gutunga-umugore-umwe-ni-ubukene-mfite-amafaranga-nazana-uwa-kabiri-abagabo-b-039-i-gicumbi,Politics
Abanyamulenge bijunditse u Rwanda ko arirwo rwatoje inyeshyamba z'Abarundi zirimo kubajujubya," Ishyirahamwe rivugira Abanyamulenge, Shikama, rivuga ko mu bamaze igihe babatera mu misozi ya Minembwe harimo Abarundi bo mu mutwe wa Red Tabara ngo batorejwe mu Rwanda. 
Umukuru w’iryo shyirahamwe, Enock Rurangabo, yasohoye itangazo yamagana imitwe avuga ko ituruka hanze ya Congo iyobowe n’Abanyarwanda n’Abarundi bateza imirwano mu gace ka Minembwe.
Avuga ko Abanyamulenge bakomeje kwibasirwa no kwicwa. Ati ""Abarimo batwica ni gurupe zo mu karere zahuriye hariya, hari izo muri Congo, izo bita Aba Mai-Mai, abo mu moko ya hariya iwacu, Ababembe, Abafulero,...none hiyongereyeho izindi gurupe zivuye i Burundi n’i Rwanda, ibyo rero bikongera imbaraga zo kuturwanya no gushaka kutumara"".
Yakomeje avuga ko nta mitwe ya gisirikare bafite mu Minembwe, ahubwo ko bagerageje no gusaba Leta ya Congo kongera imbaraga muri aka gace bavanaho buri umwe wese babona ufite intwaro, ariko ngo byarananiranye.
Ati ""Iriya mitwe yavuye i Burundi n’i Rwanda, baje kongera imbaraga bariya bicanyi bari iwacu, ntabwo ari ibisaba ibimenyetso, bambutse hariya mu kibaya cya Rusizi, abo bita Red-Tabbara ni umutwe w’Abarundi bagerageje gukora kudeta mu Burundi bahungiye mu Rwanda, rubashyira ku murongo rurangije rurabohereza barambuka hariya mu kibaya, bahitira ahantu hitwa ku Kiryama"".
Umunyamakuru wa BBC yagerageje kubaza Enock impamvu atunze agatoki u Rwanda ko rutoza inyeshyamba za Red-Tabbara kandi adafite ibimenyetso, yasubije agira ati ""Urashaka ngo nguhe ibimenyetso bihe, mpora mbivuga, n’umwaka ushize barabibeshyuje, hariya ni iwacu bahamaze imyaka itatu"".
N’ubwo bwose Leta y’u Rwanda ihakana aya makuru ko nta mpunzi y’u Burundi yigeze itoza, uyu mugabo Enock we avuga ko nta kundi Leta y’u Rwanda yagira ngo ’Ihora ibihakana’.
Ni kenshi u Rwanda rwagiye rushinjwa gutoza gisirikare impunzi z’Abarundi baruhungiyemo ariko rukabihakana.
Mu gihe na Leta Zunze Ubumwe za Amerika zari zashinje u Rwanda ibi byaha, rwari rwanzuye kwirukana izi mpunzi zigashakira ibindi bihugu bizakira aho kugira ngo rujye rushinjwa ko rutoza izi mpunzi mu buryo bw’ibinyoma ariko imiryango irimo na UNHCR iratakamba.
 
 
",https://bwiza.com/./?abanyamulenge-bijunditse-u-rwanda-ko-arirwo-rwatoje-inyeshyamba-z-039-abarundi-zirimo-kubajujubya,Politics
Gen. Kale Kayihura aho aviriye mu gihome yabaye umushumba w'Ihene," Umusirikare wa Uganda, Gen.Kale Kayihura nyuma yo kuva muri gereza, ubu yibereye mu ifamu ye aho aragira ihene ze. 
Gen.Kale Kayihura yakoze imirimo itandukanye ndetse akaba yaragiye mu mahugurwa ya gisirikare mu bihugu bitandukanye nka China, Misiri na Amerika n’ibindi bitandukanye ndetse akaba yarabaye umuyobozi wa polisi igihe kinini ari naho yagiriye ibibazo byatumye ahagarikwa kuri ako kazi ndetse arafungwa.
Umuvugizi wa Leta ya Uganda, Ofwono Opondo, yamusuye Ku wa 1 Ukwakira 2019, ahitwa Kashagama aho afite ahene zisaga 400.
Ofwono akaba yaravuze abinyujije ku mbugankoranyambaga ko yishimiye gusura Gen.Kale Kayihura ndetse ko ameze neza, nta kibazo afite.
Ntabwo biramenyekana neza niba Gen.Kale Kayihura agihembwa nk’umusirikare wa UPDF kuko bimwe mu binyamakuru byo muri Uganda bivuga ko atunzwe n’ihene ze yorora.
Bamwe bagize icyo bavuga ku mafoto ya Gen.Kale Kayihura, aho bavuze ko kubera ko yakoraga akazi akabona amafaranga menshi muri polisi ariko nyuma y’igihe adakora no gufungwa ngo akaba yarabaye nabi, mbese bashatse kuvuga ko asa n’uwakennye.
Gen.Kale Kayihura Leta ya Amerika nayo iherutse kumufatira ibihano, aho yahagaritswe kutazongera kujyayo, ashinjwa guhonyora uburenganzira bwa muntu ariko bikaba bivugwa ko afiteyo imitungo ndetse ko ishobora kuzafatirwa.

[caption id=""attachment_145714"" align=""alignnone"" width=""474""] Gen Kayihura aha Ihene ze ubwatsi[/caption]
",https://bwiza.com/./?gen-kale-kayihura-aho-aviriye-mu-gihome-yabaye-umushumba-w-039-ihene,Politics
Biravugwa ko Ben Rutabana wari mu barwanya Leta y'u Rwanda yishwe," Nyuma y’amakuru yavugaga ko umuhanzi Rutabana Benjamin (Ben Rutabana) yaburiwe irengero, inkuru ikomeje gucicikana ni uko ngo yaba yiciwe muri Repubulika Iharanira Demokarasi ya Congo, hafi n’umupaka wa Uganda. 
Ben Rutabana abarizwa mu ihuriro rya RNC ritavuga rumwe na Leta y’u Rwanda ndetse akaba yari n’umuyobozi muri iri huriro riyobowe na Kayumba Nyamwasa.
Ikinyamakuru cyo muri Uganda, chimpreports gitangaza ko umuryango we uvuga ko yavuye mu Bubiligi mu kwezi gushize yerekeza mu Burasirazuba bwa Afurika.
Iki kinyamakuru gitangaza ko Rutabana yavuye mu Bubiligi ku wa 4 Nzeri 2019, ahagana saa tatu z’ijoro, ku itariki 5 Nzeri agera ku kibuga cy’indege cya Entebbe muri Uganda saa 13:50, akomereza urugendo rwe muri Repubulika Iharanira Demokarasi ya Congo.
Rutabana ngo yakomeje kujya avugana n’umugore we, Diane Rutabana kuva yava mu rugo kugera ku wa 8 Nzeri. Byari biteganijwe ko Rutabana azasubira i Burayi akagera ku kibuga cy’indege cya Emirates ku wa 19 Nzeri, akagera mu Bubiligi ku wa 20 Nzeri 2019, ariko ntabwo byashobotse.
Haba abo mu muryango we ndetse n’abo muri RNC, ngo bemeza ko Rutabana atigeze ataha mu rugo.
Nyuma y’aya makuru avuga ko yabuze, benshi bakomeje kuvuga ko uyu muhanzi wanabaye umusirikare w’u Rwanda yaba yishwe. Uwitwa Rwirangira ati ""Ben Rutabana yarasiwe muri DRC hafi y’umupaka wa Uganda"".
Mukiza Promota abicishije ku rukuta rwe rwa Facebook, na we ati ""Umuhanzi akaba n’umunyapolitiki Ben Rutabana ashobora kuba yamaze kwicwa nyuma yo kuburirwa Irengero, amakuru aturuka muri Congo aravuga ko Yaguye mu Minembwe"".
Rutabana Benjamin yavutse mu 1970 mu cyahoze ari Kibuye , ni umuhanzi w’ umunyarwanda. Mu 1990 ubwo Rutabana yari ageze mu mwaka wa nyuma w’ amashuri yisumbuye, yarafashwe maze arafungwa ashinjwa kuba icyitso cya FPR-Inkotanyi, aza kurekurwa muri Werurwe 1991. Bitewe n’ akababaro yatewe n’uko gufungwa yahise yerekeza muri FPR mu Burundi nyuma aza no kujya muri Uganda
Ben Rutabana nyuma y’urugamba rwo kubohora igihugu, mu 1995 nibwo yavuye mu gisirikare afite ipeti rya “Su-Liyetona”. Mu 2004 yerekeje mu gihugu cy’ u Bufaransa mu rwego rwo gukomeza kumenyekanisha umuziki we, agezeyo ngo yiyita impunzi.
Kuri ubu ni we wari ushinzwe urubyiruko rwa RNC mu Bubiligi akaba ari na muramu wa Assinapol Rwigara wahitanywe n’impanuka mu Gashyantare 2015.
 
 
 
 
",https://bwiza.com/./?biravugwa-ko-ben-rutabana-wari-mu-barwanya-leta-y-039-u-rwanda-yishwe,Politics
"Umuhungu wa Museveni, Gen. Muhoozi yakomoje ku butwari bwa Fred Rwigema"," Umuhungu w’imfura wa Perezida Museveni wa Uganda, Lt.Gen. Muhoozi Kainerugaba, yifurije iruhuka ridashira Fred Gisa Rwigema witabye Imana mu myaka 29 ishize. 
Fred Rwigema yari afite ipeti rya jenerali Majoro mu gisirikare cya Uganda, by’umwihariko benshi mu bayobozi bakomeye ba Uganda bakaba bashima ubutwari bwe ku rugamba n’imico ye.
Ku itariki ya 2 Ukwakira 1990, nibwo yarasiwe ku rugamba, ari ku munsi wa kabiri ayoboye urugamba rwari urw’ingabo za FRP/Inkotanyi rwo kubohoza u Rwanda.
Abicishije ku rukuta rwe rwa Twitter akurikirwaho n’abasaga ibihumbi 100, Lt Gen Muhoozi yagize ati ""Hashize imyaka 29 utuvuyemo Afande Fred, Igihe cyose tuzahora twibuka umurava wawe, imyitwarire idasanzwe, ubuhanga n’ubumuntu byawe. Ruhukira mu mahoro afande"".
Gen Muhoozi ni kenshi akunze kugaragaza ko ahora azirikana Rwigema ndetse akaba yarigeze kwitangariza ko yakunze igisirikare kubera we. Yagize ati ""Nkiri umwana nakundaga guhura na we kuko yari muri inite yarindaga data"".
Uyu muhungu umwe wa Museveni, avuga ko ubutwari yabonanye Gen. Fred Rwigyema ari bwo bwatumye na we yemera kujya mu gisirikare cya Uganda.
Si uyu wenyine ushima ubutwari bwa Rwigema, Rwigyema yaradutabaye- Janet Museveni 
Ku wa 8 Gashyantare 2019, nibwo Perezida wa Uganda, Joweli Kaguta Museveni akaba n’umugaba w’Ingabo w’Ikirenga z’iki gihugu (UPDF) yazamuye mu ntera abasirikare batandukanye b’abofisiye, barimo n’uyu muhungu we, Muhoozi wari umaze imyaka itatu ku ipeti rya General Major.
Ku myaka 30 nibwo Fred Rwigema Gisa yambitswe ipeti na Perezida Yoweli Museveni nk’umwe mu ba jenerali majoro ba NRA (National Resistance Army) mu 1988.
Lt Gen Muhoozi muri uyu mwaka wa 1988 yari umwana w’imyaka 14 y’amavuko, iri peti rya jenerali majoro akaba yararyambitswe na se mu 2016, afite imyaka 43, mu gihe Rwigema yarimwambitse afite 30.
Lt Gen. Muhoozi afite umugore n’abana.
 
Charlotte Nankunda Kutesa, bashakanye mu 1999.
Ni umuhungu umwe rukumbi wa Perezida Museveni by’umwihariko akaba ari na we mfura ye. Mu buyobozi bwa Uganda, Lt. Gen Muhoozi ni umujyanama wa se muri Perezidansi ushinzwe ibikorwa bya gisirikare.
[caption id=""attachment_145671"" align=""alignnone"" width=""1024""] Fred Rwigema yambikwa ipeti rya janarali majoro[/caption]
",https://bwiza.com/./?umuhungu-wa-museveni-gen-muhoozi-yakomoje-ku-butwari-bwa-fred-rwigema,Politics
Perezida Mnangagwa yatangiye kwigana mugenzi we Kagame," Perezida wa Zimbabwe, Emmerson Mnangagwa yatangiye kwigana mugenzi we w’u Rwanda, Paul Kagame mu bijyanye no kuzahura ubukungu bw’igihugu ndetse n’isura yacyo mu mahanga. 
Ikinyamakuru Zimbabwe Independent kivuga ko kuri ubu ubutgetsi bwa Mnangagwa bwamaze gushyiraho uburyo bwo gushaka ibisubizo mu gihugu imbere aho gutega amahanga.
Iyi nkuru ivuga ko Zimbabwe igiye kuva ku guhugira kuri politiki yayo y’imbere mu gihugu ko ahubwo ko igiye kugerageza kujyana na politiki mpuzamahanga igezweho.
Mu cyumweru gishize, iki kinyamakuru cyavuze ko Zimbabwe yamaze gushaka kompanyi yo mu Bongereza yitwa BTP ngo ifashe kuzahura isura y’igihugu mu mahanga.
Cyemeza ko u Rwanda narwo rwigeze gukorana n’iyi kompanyi ku mpamvu isa n’iya Zimbabwe, amakuru Bwiza.com itapfa kwemeza.
Iyi ngo ni kompanyi ya kane Mnangagwa agiye gukorana nayo nyuma y’izirimo: United States-based Mercury International Limited, Ballard Partners na Avenue Strategies.
Gusa nk’uko amakuru avuga, Zimbabwe ngo iteganya ibi byose igamije kugaragara neza mu mahanga ititaye ku batunga agatoki ihonyorwa ry’uburenganzira bwa muntu rivugwa muri iki gihugu.
Ibi ngo ntacyo bizaba bitwaye kuko no mu bihugu nka Singapour byabashije gutera imbere bititaye kuri ubwo bwisanzure bwa gisivili na politiki.
Mu bindi Mnangagwa muri Mutarama 2019, yiganye Perezida Kagame ni ugushyiraho itsinda ry’abajyanama (PAC) rigizwe n’abantu 26 b’inzobere mu bintu binyuranye.
Uku kwigana u Rwanda kandi kwashyigikiwe n’Ubwongereza binyuze mu wahoze ari ambasaderi wabwo muri Zimbawe, Catrion Laing wabwiye Mnangagwa ko yakwigana u Rwanda ku bijyanye no kuzahura ubukungu.
Ngo hari igitekerezo ko Zimbabwe yatangiza ikigo gifite imikorere nk’Iy’icy’u Rwanda gishinwe iterambere (RDB).
[penci_related_posts dis_pview=""no"" dis_pdate=""no"" title=""Izindi nkuru wasoma"" background="""" border="""" thumbright=""no"" number=""4"" style=""list"" align=""none"" withids="""" displayby=""recent_posts"" orderby=""rand""]
Zimbabwe independent ivuga ko kugira ngo iki gihugu kivugwe neza mu mahanga nk’uko u Rwanda rumeze bizagorana bitewe n’ihutazwa ry’impirimbanyi z’uburenganzira bwa muntu 50 riherutse kuba mu gihe cy’umwaka umwe.
 
",https://bwiza.com/./?perezida-mnangagwa-yatangiye-kwigana-mugenzi-we-kagame,Politics
Kuri Rweru habonwe umurambo w'umuntu ubuyobozi buwushyinguza hutihuti,"  Ku wa Kabiri tariki ya 1 Ukwakira 2019, ku kiyaga cya Rweru, mu gace ka Nyagisozi, Komini Busoni, hatoraguwe umurambo w’umugabo wahise ushyinguzwa hutihuti n’Imbonerakure. 
Umuyobozi wa Zone ya Nyagisozi, yategetse ko uwo murambo uhita ushyingurwa nta perereza ryari ryakorwa, gusa ku ruhande rw’abaturage batabashije kumenya uwo muntu wishwe, bakaba barabigizeho amakenga.
Ahagana saa yine n’igice (10:30) ngo nibwo uyu murambo wabonwe ku nkombe z’ikiyaga, ahantu ngo n’umuyobozi w’urwego rushinzwe iperereza mu Ntara ya Kirundo, Olivier Nibitanga, yari yasuye muri icyo gitondo.
Abaturage bakaba baragize amakenga cyane nyuma y’aho umuyobozi w’aka gace JuvÃ©nal Ndorere yahise ategeka Imbonerakure zigizwe n’urubyiruko rw’ishyaka CNDD-FDD, guhita zishyingura uwo murambo nta perereza rikozwe.
Ikinyamakuru cya Radio RPA itangaza ko uwo murambo washyinguwe hutihuti, nta gupima aho wari uri, cyangwa se ngo hakorwe ibindi birebana n’iperereza. Abaturage bakaba bavuga ko bibagiraho ingaruka bikabatera n’ubwoba nyuma yo kubona imirambo ariko ubuyobozi ntibubabwire aho iba yaturutse.
Albert Hatungimana, Umuyobozi wa Komini Busoni ubwo yabazwaga na RPA amakuru arebana n’uyu murambo yasubije ko nta byinshi yawumenyeho.
Si ubwa mbere ku kiyaga cya Rweru kiri hagati y’u Rwanda n’u Burundi hagaragaye imirambo, Muri Kanama 2014, Abarundi batuye mu Ntara ya Muyinga baroba muri iki Kiyaga cya Rweru bagaragaje ko babonye imirambo 40 irerembamo, nyuma Leta y’u Burundi irayishyinguza ariko iza gutangaza ko ari iyaturutse mu Rwanda. Ibi u Rwanda rwabihakanye rwivuye inyuma ruvuga ko ntaho ruhuriye n’iyo mirambo.
 
 
",https://bwiza.com/./?kuri-rweru-habonwe-umurambo-w-039-umuntu-ubuyobozi-buwushyinguza-hutihuti,Politics
Umunyamakuru wakubiswe n'abakomando barinda Kampala ubu asigaye agendera mu kagare- AMAFOTO," Muri Kanama 2018, nibwo hagaragaye amashusho y’abasirikare kabuhariwe ba Uganda (UPDF) bashinzwe kurinda umujyi wa Kampala, bakubita umunyamakuru wa Reuters, James Akena wataraga inkuru ku bamaganaga ifungwa rya Depite Robert Kyagulanyi Ssentamu uzwi nka Bobi Wine, kuri ubu agaragaza ko izo nkoni zamuteye ubumuga. 
Abicishije kuri Paji ye ya Facebook, James Akena, yashyizeho amafoto yicaye mu kagare k’abamugaye agaragaza ko aba basirikare ba Uganda inkoni bamukubise zamuteye kumugara kugera n’aho atakibasha kwigenza.
Aho yagize ati ""Byarangiye inkoni zabo zo mu kwa munani umwaka ushize zimviriyemo kugendera mu kagare"". Ibinyamakuru bitandukanye byemeje ko urukiko rwategetse ko uyu munyamakuru agomba guhabwa Miliyoni 100 z’Amashilingi ya Uganda z’indishyi z’akababaro.
Akena yakubiswe ari mu bikorwa byo gutara inkuru ku myigaragambyo y’abasabaga Leta gufungura Depite Robert Kyagulanyi mu Mujyi wa Kampala.
Nk’uko byatangajwe n’ibinyamakuru bitandukanye byo muri Uganda, Akena yari kumwe n’abandi banyamakuru barimo Juma Kiirya, Ronald Muwanga, Ronald Galiwango bose bo kuri NTV, Julius Bakabaage wa NBS, Samuel Kyambadde wa Metro FM na Richard wa Ghetto TV.
Mu itangazo ryashyizwe ahagaragara n’Umuvugizi wa UPDF, Richard Karemire, yasabye imbabazi abantu bose bababajwe n’ibikorwa bigayitse byakozwe n’abo basirikare bamukubise umusubirizo.
Yavuze ko banenze imyitwarire itari iya kinyamwuga yaranze abo basirikare bakagera n’aho bakubita abanyamakuru bari mu kazi kabo.
Yagize ati “UPDF irifuza kumenyesha ko ibabajwe cyane n’imyitwarire ya buri wese bikaba byatumye umuyobozi mukuru w’ingabo ategeka ko batabwa muri yombi bagahabwa ibihano.”
[caption id=""attachment_145630"" align=""alignnone"" width=""510""] Umunyamakuru James Akena mu kagare k’abamugaye[/caption]
[caption id=""attachment_145631"" align=""alignnone"" width=""960""] James Akena agaragaza ko inkoni yakubiswe zamuteye ubumuga[/caption]
[caption id=""attachment_145632"" align=""alignnone"" width=""713""] James Akena akubitwa n’abasirikare b’abakomando bashinzwe kurinda umujyi wa Kampala[/caption]
[caption id=""attachment_145634"" align=""alignnone"" width=""946""] James Akena yakubitwaga afite n’ibikoresho by’akazi[/caption]
 
",https://bwiza.com/./?umunyamakuru-wakubiswe-n-039-abakomando-barinda-kampala-ubu-asigaye-agendera-mu-kagare-amafoto,Politics
Polisi yanze guha amakuru Dr Himbara uvuga ko hari abashaka kumwica," Polisi yo mu Mujyi wa Toronto muri Canada yanze guha amakuru umwarimu muri Kaminuza, impuguke mu by’ubukungu, Dr David Himbara uvuga ko hari abantu bashaka kumwica. 
Himbara nk’uko Chimpreports ibitangaza, aherutse gutangaza ko hari abantu bashaka kumwica. Yavuze ko abateguye uyu mugambi babinyujije ku wundi muntu, ahita abigeza kuri polisi ndetse ko na we ubwe bwite yagejeje iki kuri polisi ya Toronto.
Dr Himbara yavuze ko ashaka kumenya aho bigeze gusa ngo polisi imbubera ibamba ivuga ko itakora ibihabanye n’amategeko. Ngo yamubwiye ko hakiri kare ku kuba yatangaza uko bihagaze bitewe n’aho iperereza rigeze.
Polisi ya Toronto yamusabye kujuririra iki cyemezo.
Avuga kuri ibi, Himbara yagaragaje ko akemanga ubukererwe bw’iperereza kandi ko iyi ngingo ishyira ubuzima bwe mu kaga.
Ati “ Iperereza rya kinyamwuga rifata umwaka cyangwaa igice cyawo ndumva ritandinda.”
Ku rundi ruhande avuga ko ategereje ikizava mu iperereza.
Dr Himbara yigeze kuba umujyanama wa Perezida Kagame mu by’ubukungu. Ni mukuru wa Col. Tom Byabagamba wahoze ayobora abarinda umukuru w’igihugu (RG). Yaje guhunga igihugu, ajya muri Afurika y’Epfo nyuma yerekeza muri Canada.
[penci_related_posts dis_pview=""no"" dis_pdate=""no"" title=""Izindi nkuru wasoma"" background="""" border="""" thumbright=""no"" number=""4"" style=""list"" align=""none"" withids="""" displayby=""recent_posts"" orderby=""rand""]
Azwiho kuba umwe mu banenga Leta y’u Rwanda atarya umunwa ku mbuga nkoranyambaga ze. Abamunenga bavuga ko yigize imbonera mu bijyanye n’ubukungu.
",https://bwiza.com/./?polisi-yanze-guha-amakuru-dr-himbara-uvuga-ko-hari-abashaka-kumwica,Politics
Paris: Abapolisi bane bishwe n'umugabo witwaje icyuma," Umugabo witwaje icyuma yishe abapolisi bane kuri station ya polisi mu mujyi wa Paris nk’uko ibinyamakuru muri iki gihugu bibivuga. 
Uyu mugabo, utaratangazwa amazina, bivugwa ko ari umwe mu bakozi b’aho, nawe yarashwe na polisi arapfa. Polisi ntacyo iratangaza ku byabaye.
Aho byabereye mu gace kitwa Ã®le de la CitÃ© hagati mu murwa mukuru Paris hahise hazitirwa.
Ubu bwicanyi bubaye nyuma y’umunsi umwe abapolisi batangiye imyigaragambyo mu gihugu hose bamagana urugomo bakorerwa no kutitabwaho na leta.
Ubu bwicanyi bwabaye ahagana saa munani ku isaha yo mu Burundi no mu Rwanda, zo kuri uyu wa 3 Ukwakira 2019, ku mbuga y’inyubako igipolisi gikoreramo.
Perezida Emmanuel Macron, minisitiri w’intebe Edouard Philippe na minisitiri w’ubutegetsi bw’igihugu Christophe Castaner bose bahise bajya aho byabereye.
BBC itangaza ko umuyobozi w’umujyi wa Paris Anne Hidalgo yanditse kuri Twitter ko ""abantu benshi"" bishwe muri ubu bwicanyi bwabereye hafi y’agace gasurwa cyane na Katedarali ya Notre-Dame.
Ibinyamakuru mu Bufaransa bivuga ko uwakoze ibi ari umugabo w’imyaka 45 wari umaze imyaka 20 akora mu buyobozi bwa ’station’ ya polisi i Paris.
Umwe mu bari hafi y’aho byabereye avuga ko ""abapolisi birukaga impande n’impande bafite ubwoba"" mu gihe ibi byabaga.
BFMTV ivuga ko uyu mugabo yishe ateye icyuma abantu babiri imbere mu biro, umuntu umwe mu nzira igana hanze n’uwa kane mu mbuga y’iyi nyubako ari naho nawe yarasiwe agapfa.
",https://bwiza.com/./?paris-abapolisi-bane-bishwe-n-039-umugabo-witwaje-icyuma,Politics
Perezida Kagame mu kiganiro n'abagize umuryango washinzwe n'umuherwe Bill Gates- AMAFOTO," Perezida wa Repubulika, Paul Kagame n’umufasha we kuri uyu wa Gatatu, tariki ya 2 Ukwakira 2019, yagiranye ikiganiro n’abagize umuryango Gates Foundation washinzwe n’umuherwe ku Isi, Bill Gates. 
Muri iki kiganiro cyabereye mu Mujyi wa Seattle muri Leta ya Washington, Perezida Kagame wari kumwe na Madamu Jeannette Kagame, yaganiriye na Bill Gates n’umufasha we Melinda Gates, ari nabo bashinze uyu muryango nyuma aganira n’abandi bawubarizwamo muri rusange.
Perezida Kagame yavuze ko u Rwanda iterambere rumaze kugeraho mu myaka 25 ishize rurikesha politiki yashyizweho yo kubanza kwita mbere ya byose ku mibereho myiza y’abaturage.
Umukuru w’igihugu yavuze ko n’umukene uri hasi cyane, yakanguriwe akumva ko n’uruhare rwe rufite akamaro mu iterambere ry’u Rwanda. Ati ""Tugomba gukora byinshi twifashishije bike. Twaharaniye ko n’icyiciro cy’abakene bo hasi, mu mitwe yabo twabigishije ko n’iyo bagira uruhare ruto batanga,..."".
Umukuru w’igihugu kandi yagarutse ku kuba u Rwanda rudakora ku nyanja ndetse n’amateka rwanyuzemo, bityo ko nta kundi rwari kugera ku iterambere hatabayeho ""Uguhanga udushya"".
Mu guteza imbere imibereho myiza y’abaturage, yatangarije abagize uyu muryango ko habanje gutezwa imbere ubuvuzi, aho buri muturage agerwaho n’ubuvuzi yifuza kandi butamuhenze, ibi ngo bikaba byaragabanije imfu z’abana n’abagore bapfaga babyara ndetse n’ikizere cyo kubaho kiriyongera.
Agaruka ku mugabane wa Afurika muri rusange, Perezida Kagame yavuze ko Afurika ikwiriye kuba aheza kurusha aho iri iyu munsi, gusa ngo bizaterwa n’imikoranire mu birebana n’ubucuruzi ndetse n’imiyoborere.
[caption id=""attachment_145578"" align=""alignnone"" width=""1024""] Perezida Kagame atanga ikiganiro i Seattle muri Leta ya Washington[/caption]
[caption id=""attachment_145579"" align=""alignnone"" width=""1000""] Abakozi b’Umuryango Gates Foundation baganirizwaga na Perezida Kagame[/caption]
[caption id=""attachment_145580"" align=""alignnone"" width=""1024""] Perezida Kagame yavuze ko guhanga udushya aribyo bigejeje u Rwanda aho ruri mu iterambere[/caption]
[caption id=""attachment_145581"" align=""alignnone"" width=""894""] Madamu Jeannete Kagame mu bari bitabiriye ikiganiro[/caption]
",https://bwiza.com/./?perezida-kagame-mu-kiganiro-n-039-abagize-umuryango-washinzwe-n-039-umuherwe-bill-gates-amafoto,Politics
Murangwa Hadidja atorewe gusimbura Salama wangiwe kuba Senateri," Kuri uyu wa Kane tariki ya 3 Ukwakira 2019, Ihuriro Nyunguranabitekerezo ry’Imitwe ya Politiki yemewe gukorera mu Rwanda, ryatoye Madamu Murangwa Ndangiza Hadidja gusimbura Uwamurera Salama muri Sena, nyuma y’aho urukiko rw’ikirenga rumwanze. 
Tariki ya 01 Ukwakira 2019, nibwo Urukiko rw’ikirenga rwanze Uwamurera Salama wa PDI wari watanzwe n’ihuriro ry’imitwe ya Politike kuba senateri. Byatangajwe ko adafite ubunararibonye.
Murangwa Hadidja umusimbuye ni impuguke mu bwakirizi bw’imisoro, akaba n’umunyamategeko ubimazemo igihe kirekire.
Yari umwe mu bagize ikigo mpuzamahanga nkemurampaka (Kigali International Arbitration Center), akaba anabifitiye seritifika yavanye i London mu Bwongereza.
Yakoze imirimo inyuranye mu bijyanye n’imisoro akaba n’umujyana mu birebana nayo ndetse no mu mategeko haba mu bigo bya Leta n’ibyigenga.
",https://bwiza.com/./?murangwa-hadidja-atorewe-gusimbura-salama-wangiwe-kuba-senateri,Politics
Perezida Museveni yategetse ko abari bafungiwe ubunebwe no guteza akavuyo bafungurwa,"Perezida Yoweri Museveni wa Uganda yategetse ko harekurwa abantu bose batawe muri yombi kubera imyitwarire y’""ubunebwe no guteza akavuyo"" hagendewe ku itegeko ryo mu gihe cy’ubukoloni.
Umukuru wa polisi Martin Okoth Ochola yandikiye abakuru ba polisi mu turere, abategeka gukurikiza iryo tegeko rya Perezida.
Mu cyegeranyo cyo mu mwaka wa 2016, umuryango utegamiye kuri leta uharanira uburenganzira bwa muntu wa Human Rights Awareness and Promotion Forum, wavuze ko abo batawe muri yombi kubera ""amategeko ahana inzererezi"" yo mu gihe cy’ubukoloni bw’Abongereza.
Ahanini ayo mategeko yibasiraga abakene badafite aho kuba hahoraho cyangwa badafite akazi.
Uwo muryango wongeyeho ko ubushakashatsi bwagaragaje ko abantu 958 batawe muri yombi hagendewe kuri ayo mategeko hagati ya 2011 na 2015, kuri sitasiyo eshanu za polisi zakoreweho ubwo bushakashatsi.
Perezida Museveni yanategetse ko mu gihe kiri imbere nta muntu n’umwe wongera gutabwa muri yombi kubera ayo mategeko, nkuko bitangazwa n’ikinyamakuru cyaho Daily Monitor kitegamiye kuri leta.
Ubu bubaye ubwa gatatu Bwana Museveni atanze itegeko nk’iri, ubuheruka hakaba hari mu ijambo yagejeje ku baturage ba Uganda mu mwaka wa 2017.
Bwana Museveni yigeze gusezeranya gukuraho itegeko rigira icyaha gihanwa kuba ""umunebwe no guteza akavuyo"", ariko iryo sezerano ntabwo ararisohoza.
Bwana Ochola yavuze ko Perezida Museveni yanategetse ko hafungurwa inzererezi zifungiye mu murwa mukuru Kampala kubera kunanirwa kwishyura amande angana na miliyoni imwe y’amashilingi (250,000Frw).
Ni nyuma yaho bari bafashwe bacururiza mu mihanda mu buryo bunyuranyije n’amategeko, nkuko Daily Monitor kibitangaza.
",https://bwiza.com/./?perezida-museveni-yategetse-ko-abari-bafungiwe-ubunebwe-no-guteza-akavuyo-bafungurwa,Politics
Kigali: 25 barimo Rtd. Maj. Mudasiru warasiwe ukuguru muri Congo bagejejwe mu rukiko," Abantu 25 biganjemo urubyiruko kuri uyu wa Gatatu tariki ya 2 Ukwakira 2019, bagejejwe mu rukiko rwa Gisirikare ruri i Nyamirambo mu mujyi wa Kigali, bashinjwa gukorana n’umutwe wa RNC urwanya Leta y’u Rwanda. 
Ni ku nshuro ya mbere bagejejwe imbere y’urukiko baburana ifungwa n’ifungurwa ry’agateganyo. Uko ari 25 harimo abasirikare babiri, Rtd Maj Habib Mudathiru uheruka gufatirwa muri RDC nyuma yo kuraswa akaguru, undi musirikare urimo ni Lt Nsanzimana Patrick uvuka mu Karere ka Nyaruguru, bakaba bagejejwe ku rukiko baherekejwe n’ishami rya gisirikare rishinzwe imyitwarire (Military Police).
Rtd. Maj. Mudasiru yarasiwe mu mirwano mu Burasirazuba bwa Congo Kinshasa, akaba yari umwe mu bakuriye umutwe w’inyeshyamba za P5 bivugwa ko ari uwa Gen Kayumba Nyamwasa. Nyuma yo gufatwa yoherezwa mu Rwanda.
Abandi 23, ni Gatwere Joseph w’imyaka 18, uvuga ko umuryango we uba i Bujumbura ariko akaba afite ubwenegihugu bwa Uganda.
 Habyarimana Joseph wavutse mu 1979, akaba akomoka mu Karere ka Gisagara
 Ngendakumana Vedaste, yavukiye mu Karere ka Gisagara mu 1987
 Minani Jean, yavutse mu 1982 akaba ari Umurundi wavukiye muri Komini Kayanza
 Rugamba Hagenimana Viateur we yavukiye mu Karere ka Gicumbi mu 1992
 Mfitumukiza Assier atuye mu Karere ka Karongi, yavutse mu 1990.
 Twizerimana Patrick yavukiye mu Karere ka Kanyaruguru mu 1990.
 Bihoyiki DiogÃ¨ne yavutse mu 1982 mu Karere ka Gisagara
 Haguma Claude, Akarere ka Rubavu, yavutse mu 1996.
 Rugambwa Suraimani, akomoka Masaka/uganda yavutse mu 1976
 Mbarushimana Ildephonse, Akarere ka Gisagara, yavutse mu 1997.
 Nsabimana Jean Marie, umurundi atuye mu Cibitoke yavutse mu 1991.
 Yukamazina Leverien yavutse mu 1997 ni Umurundi w’i Muramvya
 Ndikurugendo Yisa yavutse mu 1989, ni Umurundi
 Habanabakize Innocent yavutse mu 1993 mu Karere ka Gisagara.
 Rusigariye Ildephonse yavutse mu 1996, Akarere ka Gisagara.
 Ndikumana Yisa.
 Ngiruwera Shadrac yavutse mu 1996 mu Karere ka Gakenke.
 Ndirahira Jean de Dieu, Umurundi atuye mu Cibitoke yavutse mu 1987.
 Desiderion Fred, Uganda/Rubenge, yavutse mu 1996
 Gashumba Andre yavukiye mu karere ka Nyagatare mu 1966.
 Habarurema Jackson yavukiye mu Karere ka Nyagatare mu 1994.
 Ndibanje Lambert ni umurundi ufite ubwenegihugu bwa Malawi, atuye muri Tanzania
Ubushinjacyaha buhagarariwe na Major Ruyonza na Capt Rugambwa, bose uko ari 25 bubashinja ibyaha birimo:
1.Icyaha cyo kwinjira mu mutwe w’ingabo utemewe
2.Icyaha cyo Kugirira nabi ubutegetsi buriho
3. Icyaha cyo Kugirana umubano n’ibindi bihugu hagamijwe gushoza intambara
4.N’Icyaha cyo Kurema umutwe w’abagizi ba nabI
[caption id=""attachment_145494"" align=""alignnone"" width=""983""] Ni urubyiruko rwiganje muri aba bantu 25 bagejejwe mu rukiko[/caption]
 
",https://bwiza.com/./?kigali-25-barimo-rtd-maj-mudasiru-warasiwe-ukuguru-muri-congo-bagejejwe-mu-rukiko,Politics
Bobi Wine yiyemeje gushoza intambara kuri leta n'igisirikare cya Uganda byeruye,"Nyuma y’aho Leta ya Uganda ibujije abaturage kwambara ingofero zitukura harimo n’izambarwa n’abari mu ishyaka rya Democratic Party/People Power rya Depite Robert Kyagulanyi uzwi nka Bobi Wine, yiyemeje guhangana na yo.
Leta ya Uganda yatangaje ko bene izi ngofero zigiye kujya zambarwa n’amwe mu masekisiyo (sections) y’igisirikare cya Uganda, UPDF, ishingiye ku ngingo yo mu igazeti nshya igenga imyambarire ya gisirikare.
Mu kiganiro yagiranye n’itangazamakuru kuri uyu wa kabiri, Bobi Wine yavuze ko nta cyaha umuntu azaba akoze niyambara ingofero zitukura z’ishyaka rya Democratic Party/People Power. Yari kumwe n’Umuvugizi w’Ishyaka, Joel Ssenyonyi na bamwe mu badepite bamushyigikiye.
"" Izi ntabwo ari ingofero z’igisirikare cya Uganda, ahubwo ni iza People Power. Tuzambara nk’ikimenyetso kigaragaza ko tudashyigikiye imiyoborere mibi n’igitugu. Ni ikimenyetso cy’uko abaturage bashaka impinduka. Turabizi ko Museveni ari kwifashisha ibigo bitandukanye mu kwica amategeko. Turabizi ko byose ari kubikorera ku gitutu kubera ko azi ko Abagande bamaze gukanguka."" Bobi Wine.
Bobi Wine arasaba abaturage kumva ko atari icyaha kwambara ingofero zitukura z’ishyaka rye. Ati: "" Ntimwambare ingofero z’igisirikare ahubwo mwambare iza People Power."" Yabibukije ko ingofero z’igisirikare cya Uganda ziriho ikirango cyazo, iz’ishyaka rye na zo zikagira ikirango cyabo.
Bobi Wine yatangiye gutanga izi ngofero mu 2017. Aribaza ukuntu ari bwo leta igize iki gitekerezo, igisubizo abona ngo ni uko iri shyaka rimaze kugira imbaraga. Avuga ko azatangaza umunsi bazatangiraho izi ngofero ku rwego rw’igihugu mu rwego rwo gutanga ubutumwa bw’impinduka.
Umutwe w’160 mu mategeko y’igisirikare cya UPDF yo mu 2015 uvuga ko umuturage uzafatwa yambaye iyi ngofero, azakatirwa igifungo cy’ubuzima bwose.(Soft Power/UG)
",https://bwiza.com/./?bobi-wine-yiyemeje-gushoza-intambara-kuri-leta-n-039-igisirikare-cya-uganda-byeruye,Politics
Nyabihu: Barasaba indishyi ku myaka yabo yangirikiye aho umupolisi yiciye umuturage," Abaturage bo mu Murenge wa Bigogwe, mu karere ka Nyabihu, Intara y’Iburengerazuba, bari bafite imyaka ahaherutse kurasirwa umuntu agahita apfa, barasaba ko Leta yabaha indishyi ku myaka yabo yangijwe n’abaturage baje bahuruye. 
Ku wa Gatanu tariki ya 27 Nzeri 2019 ni bwo aha mu mudugudu wa Zihari akagari ka Kijote, mu murenge wa Bigogwe, akarere ka Nyabihu hapfiriye umuntu arashwe n’umupolisi, ni igikorwa cyakurikiwe no guhurura kw’abaturage babarirwa mu magana, bahise bakora ikivunge muri iyi mirima yari ihinzemo imyaka itandukanye.
Abahafite imyaka bavuga ko ibi byabasigiye igihombo gikabije kuko imyaka yabo yahangirikiye bikomeye, nk’aho uyu muntu yiciwe nyir’izina hari hasanzwe hahinze ibireti biragoye ko nyirabyo yazasubiramo kugira icyo akuramo.
Mu nkengero zaho naho hari hahinze ibirayi bimwe bitangiye kumera ibindi birimo kuraba na byo ntibyasigaye amahoro, aha ni ho bene byo bahera bavuga ko bakwiye guhabwa indishyi kuko iki ari igihombo bahamagariwe.
Umuyobozi w’Akarere ka Nyabihu, Mukandayisenga Antoinette, aganira na Radiotv1 dukesha iyi nkuru, avuga ko ubuyobozi bw’Umurenge ari bwo bukwiye kwinjira muri iki kibazo bwabona ari ngombwa koko bukaba bwakigeza ku rwego rw’Akarere nabo bakabona kureba icyo bagikoraho.
Umunyamabanga Nshingwabikorwa w’umurenge wa Bigogwe, Gahutu Jean Paul yumvikana mu mvugo igaragaza ko ubuyobozi butari bwiteguye kugira icyo bufasha aba baturage, aho avuga ko bugiye gushaka uko bwakora igenzura ku myaka yose yaba yarahangirikiye bagashyikiriza raporo urwego rw’Akarere rukaba ari rwo rwabifataho umwanzuro.
Imwe mu myaka abuturage bavuga ko yangiritse cyane ni ibirayi n’ibireti bemeza ko byanze bikunze umusaruro bari bategereje badashobora kuwubona, mu gihe rero bavuga ko n’uburyo uwo muntu wahaguye yishwe babibonamo akarengane bakavuga ko nyirabayazana ari nawe ukwiye kubazwa igihombo cyose byabateje.
[caption id=""attachment_145472"" align=""alignnone"" width=""1024""] Abaturage bari bahuruye ku bwinshi[/caption]
",https://bwiza.com/./?nyabihu-barasaba-indishyi-ku-myaka-yabo-yangirikiye-aho-umupolisi-yiciye-umuturage,Politics
Iyo amazi akubwiye ngo winyoga uyasubiza ko nta mbyiro ufite- Museveni abwira Abanyamerika," Minisitiri w’Ubucamanza muri Uganda, Bart Katurebe yasuzuguwe bikomeye ubwo yageraga muri Leta Zunze Ubumwe za Amerika, ibi bikaba byatumye Perezida Museveni acira umugani iki gihugu cy’igihangange ku Isi. 
Aka gasuzuguro kaje nyuma yaho General Kale Kayihura akomanyirijwe kudakandagira muri Amerika. Min.Bart Katurebe ngo na we akaba aherutse guhabwa ‘Visa’ ijya muri Amerika ku bwaburembe, yanagerayo nabwo ntiyakirwe nk’umunyacyubahiro wo ku rwego rwa Minisitiri.
Ikinyamakuru Chimpreports cyo muri Uganda, cyatangaje ko Ambasade ya Washington muri Uganda yari yabanje kwanga kumuha ‘Visa’, ikamugora, aho agereye Los Angeles nabwo ahagarikwa ku kibuga iminota 40.
Mu cyumweru gishize Perezida Yoweri Kaguta Museveni akimenya ko Minisitiri we yimwe uburenganzira bwo kujya mu butumwa bw’akazi muri Amerika. Yaciye umugani mu kinyankole ‘ko amazi iyo akubwiye ngo winyoga, uyasubiza ko nta mbyiro ufite"".
Nyamara ngo umwe mu bahafi mu butegetsi bwa Museveni utifuje ko amazina ye atangazwa yabwiye iki kinyamakuru ko impamvu abategetsi ba hafi ya Museveni bari kwimwa ibyangombwa byo kujya muri Amerika, ari ukubaburira ko bakwiye kureba kure ndetse ngo ni ugusa n’abashyira igitutu kuri Perezida Museveni.
Iki gitutu ngo kigomba kubaho mu gihe amatora yegereje muri 2021, bakaba baca amarenga ko uzamwizirikaho nawe azaba igicibwa mu ruhando rw’amahanga nk’uko byagenze kuri Gerenal Kayihura.
",https://bwiza.com/./?iyo-amazi-akubwiye-ngo-winyoga-uyasubiza-ko-nta-mbyiro-ufite-museveni-abwira-abanyamerika,Politics
RDC: Umuhanda wiswe uw'Urupfu kubera ubwicanyi bw'inyeshyamba zikomoka Uganda," Igisirikare cya Repubulika Iharanira Demokarasi ya Congo (FARDC) cyafunguye umuhanda wari umaze imyaka ibiri ufunze kubera ubwicanyi inyeshyamba za ADF zikomoka muri Uganda zawukoreragamo. 
Ni umuhanda Mbau-Kamango wari umaze imyaka ibiri ufunze bitewe n’ibitero bya ADF, uyu muhanda ukaba warahawe izina ry’Umuhanda w’Urupfu, bitewe n’ibyawukorerwagaho, abaturage bakumirwa kuwucamo.
Umuvugizi w’ingabo za FARDC ziri muri Operasiyo Sokol1, Mark Hakuzah avuga ko uyu muhanda wabaye ufunguye kugira ngo bifashe n’abasirikare kugaba ibitero kuri izi nyeshyamba zigaruriye aka gace uyu muhanda unyuramo, nyuma yaho zinagabye igitero gitunguranye kuri izi ngabo za Leta.
Akomeza avuga ko izi nyeshyamba mu mwaka ushize zakubye gatatu ubwicanyi, zica abasaga 132, mu gihe mu mwaka wa 2017 zashinjwe kwica ababarirwa muri 38.
Ikinyamakuru Chimpreports cyo muri Uganda gitangaza ko izi nyeshyamba zishinjwa kwica abasaga 700 kuva mu mwaka wa 2014.
Ubwicanyi zishinjwa muri Congo no muri Uganda zikomoka zirabuhashinjwa. Umwaka ushize Perezida Museveni akaba yaravuze ko izi nyeshyamba zishinjwa kwica Andrew Felix Kawesi wari umuyobozi muri Polisi ya Uganda n’abandi bayobozi.
 
",https://bwiza.com/./?rdc-umuhanda-wiswe-uw-039-urupfu-kubera-ubwicanyi-bw-039-inyeshyamba-zikomoka-uganda,Politics
Ishyaka ry’uwangiwe kuba umusenateri rivuga ko ritanyuzwe," Umuyobozi w’Ishyaka Ntangarugero muri Demukarasi (PDI), Mussa Fazil Harelimana avuga ko batanyuzwe n’icyemezo cy’Urukiko rw’Ikirenga rwanze kandidatire ya Uwamurera Salama, Umuhuzabikorwa w’iri shyaka mu Ntara y’Iburengerazuba wahataniraga kuba umusenateri. 
Urukiko rw’Ikirenga kuwa Mbere tariki ya 01 Ukwakira 2019 rwanzuye ko Uwamurera Salama atagirwa umusenateri bitewe n’uko ngo nta bunararibonye afite. Uyu mwanzuro warwo ngo wisunze itegeko no 001/2019.OL ryo kuwa 29/07/2019 rigenga amatora.
Avuga kuri iki cyemezo, Mussa Fazil Harelimana yabwiye RBA ko iri shyaka ryubaha icyemezo cy’Urukiko rw’Ikirenga gusa akavuga ko ritanyuzwe nacyo.
Ati “Mu ishyaka ryacu kugira ngo tumwamamaze tunamwamamaza, turebye yujuje imyaka 40, turebye ko ari umuhuzabikorwa w’ishyaka PDI ku rwego rw’intara, turebye yuko yari amaze imyaka 16 akorera ku rwego rw’Akarere, twe twabonaga afite ubunararibonye buhagije. Ariko ibyo ngibyo twe twabonye urukiko na rwo rurigenga rwabonye ibindi kandi tugomba kwakira. Icyemezo cy’Urukiko rw’Ikirenga ntikijuririrwa ariko nta nubwo twavuga yuko cyatunyuze.""
Umuvugizi w’Ihuriro Nyunguranabitekerezo ry’Imitwe ya politiki yemewe mu Rwanda, Mukabunani Christine avuga ko ihuriro ryamaze kugezwaho icyemezo cy’urukiko ndetse kuri uyu wa Kane tariki 3 Ukwakira hazaba amatora yo gushaka undi mukandida.
Yagize ati ""Iyo tumaze gutora abo dutoye tubashyikiriza urukiko kugirango rubemeze. Rero tuba twiteze ibintu 2 hari igihe babemeza bombi hari n’igihe nk’uku byatugendekeye bemeza umwe undi ntibamwemeze. Twabyakiriye rero kuko ni inshingano yabo kandi iri mu bushishozi bwabo nk’uko bikwiriye kuba bigenda. Twebwe twahise dutumiza inama yihuta kugira ngo twongere dutore, tuzatora kuwa Kane. Imiryango iba ifunguye n’ubundi nk’uko bisanzwe abazumva bakongera kuza bagapiganwa bazaza bapiganwe dutoremo umuntu umwe.""
[penci_related_posts dis_pview=""no"" dis_pdate=""no"" title=""Izindi nkuru wasoma"" background="""" border="""" thumbright=""no"" number=""4"" style=""list"" align=""none"" withids="""" displayby=""recent_posts"" orderby=""rand""]
Ishyaka PDI naryo rivuga ko ryiteguye kongera gutanga undi mukandida kuri uwo mwanya mu matora y’Ihuriro Nyunguranabitekerezo ry’Imitwe ya politiki yemewe mu Rwanda.
 
 
",https://bwiza.com/./?ishyaka-ry-uwangiwe-kuba-umusenateri-rivuga-ko-ritanyuzwe,Politics
Koreya ya Ruguru yarasiye igisasu cya Misile munsi y'inyanja," Koreya ya Ruguru yarashe igisasu cya misile ikirasiye mu bwato bugendera munsi y’amazi magari, ikaba yabikoze mu rwego rwo kugerageza ibisasu bya kirimbuzi. 
Ni mu gihe hari hashize amasaha macye iki gihugu gitangaje ko kigiye gusubukura ibiganiro na Leta Zunze Ubumwe z’Amerika bijyanye n’intwaro kirimbuzi za nikleyeri.
Abategetsi ba Koreya y’epfo bavuze ko igisasu cya misile cyaterewe hafi y’icyambu cya Wonsan cyagenze mu kirere urugendo rwa kilometero hafi 450 kikagera ku butumburuke bwa kilometero 910.
Iki gisasu cyariho kigeragezwa cyaguye mu mu nyanja y’Ubuyapani.
Mu gihe byaramuka byemejwe, kwaba ari ugukataza kw’ibisasu bya misile biterwa mu ntera ngufi Koreya ya ruguru yari yongeye kugerageza guhera mu kwezi kwa gatanu.
Cyaba kibaye igisasu cya misile cya 11 kigeragejwe na Koreya ya ruguru uyu mwaka, ariko abategetsi bagaragaje impungenge z’umwihariko ku gisa nk’ikoranabuhanga n’ubushobozi bw’iki giheruka.
Igeragezwa ry’iki gisasu ryahise ryamaganwa n’abategetsi.
Shinzo Abe, Minisitiri w’intebe w’Ubuyapani, yavuze ko ari ukurenga ku myanzuro y’akanama ku mutekano mu muryango w’abibumbye ibuza Koreya ya Ruguru gukoresha ikoranabuhanga ry’ibisasu bya misile.
Amasaha macye mbere yaho, Koreya ya Ruguru yari yatangaje ko ibiganiro bigamije ko ihagarika gucura intwaro kirimbuzi za Nikleyeri igiye kubisubukura n’Amerika muri iki cyumweru.
Ibyo biganiro byari byarahagaze kuva Kim Jong-un, umutegetsi mukuru wa Koreya ya Ruguru na Perezida Donald Trump w’Amerika bagirana inama itaragize icyo igeraho i Hanoi muri Vietnam mu kwezi kwa Kabiri uyu mwaka.
",https://bwiza.com/./?koreya-ya-ruguru-yarasiye-igisasu-cya-misile-munsi-y-039-inyanja,Politics
"Nkombo: Barataka inzara, kurya kabiri ku munsi bisaba umugabo bigasiba undi"," Bamwe mu baturage b’umurenge wa Nkombo mu Karere ka Rusizi, bavuga ko batakibuka uko kurya kabiri ku munsi bisa, ko abana babo kujya ku ishuri mu gitondo bagize icyo bafata ari nk’inzozi kubera uko ubuzima bwaho buteye binajyanye n’uko bagira uturima duto tutanacyera neza nka kera kubera guhora baduhinga ntibagire n’igihe baturaza ngo twisubire, bagasaba Leta kuhitaho by’umwihariko ikahageza imishinga iha abaturage benshi akazi kabazamura mu iterambere. 
Baganira na Bwiza.com, bavuze ko bashimira perezida Kagame wabakuye mu icuraburindi abagezaho umuriro w’amashanyarazi ,bahabwa n’amashuri y’abana babo bava mu bujiji, bahabwa n’ubwabo ubu butagikoreshwa,.... None ubu ngo baracyakeneye byinshi ngo ubuzima bwabo bugende neza.
Bavuga kandi ko iyo bikubitiyeho ibihe nk’ibi imirimo y’uburobyi mu kivu iba ihagaze amezi 2 ngo isambaza n’amafi birusheho kororoka byo bihumira ku mirari kuko abaturage hafi ya bose bo kuri iki kirwa bacungira ku burobyi, iki gihe bakamera nk’aho nta cyo bafite bakora kandi baba bagomba kurya, bakavuga ko iyi mibereho mibi bafite ari yo itera abana babo kugwingira kuko no kugira ngo umubyeyi yonse atabonye icyo arya gihagije biba ingorabahizi.
Ruhinzo Josephine w’imyaka 60, wahavukiye, avuga ko uko imyaka yagiye ihita n’abaturage baho biyongera cyane ubutaka bwagiye bucagagurwamo iminani bagabagabana n’abana n’abuzukuru busigara ari buto cyane bwaranagundutse bigaragara,ku buryo uretse udusoya n’udushyimbo duke,nta kindi kihera, n’ishyamba ngo gutera igiti kikagira nibura metero 3 z’uburebure gitegereza nk’imyaka 10.
Avuga ko n’uburobyi bacungiragaho ibiva mu kivu byagabanutse cyane kubera gutunga n’izindi mpande z’igihugu,kubona uwaguha akazi ko guhinga bikagorana kubera utwo dusambu duto,bakaba nta kindi bagira bakuraho ifaranga rigaragara,ari yo mpamvu ngo bahorana inzara idashira kurya kabiri ku munsi bigasaba umugabo bigasiba undi.
Ati’’ Mperuka kurya kabiri ku munsi ngishyingirwa hashize imyaka hafi 40. Nta cyo tucyeza cyatuma turya ngo duhage kuko n’utwo dusoya n’udushyimbo uwatwejeje aturya twonyine n’umuryango tugahita dushira, n’ubwinshi bwacu n’ako gashitu k’agasambu bakakagabagabana ntubone n’uburyo ukaraza ngo kisubire no kugunduka k’ubutaka,byose bikadusonga, ari yo mpamvu usanga n’igihagararo cy’abana bacu kidahuye n’imyaka yabo kubera kubura icyo turya gihagije.’’
Yongeyeho ati’’ kuhaba utagira umugabo byo ni urupfu mu rundi kuko nibe n’umufite ajya gukorera abandi mu kivu, udusambaza abonye umugore akaducuruza hakurya y’amazi bakagira uko babaho, ingo abana bava ku mashuri bakarya ku manywa ni mbarwa, abenshi usanga nyuma ya saa sita birirwa bayura ntibige neza, abana bato ababyeyi bakabasiga bakajya gushakisha mu mirenge yo hakurya y’amazi kubitaho bikagorana bagafatwa n’indwara ziterwa n’imirire mibi, tugasaba kurushaho kwitabwaho na ho ubundi ubuzima si bwiza kubera kurya ntiduhage.’’
Mukandayisenga Sophie w’imyaka 23,Bwiza.com yasanze mu murima ahinga na we yagize ati’’ nk’ubu niriwe mpinga ariko ndibubwirirwe kuko nimpingura nta kintu nsanga mu rugo na mama wagiye guhingiririza ku Nkanka hakurya y’amazi udufaranga azana turareba niba twabona icyo turarira gusa, kandi nize ubudozi ariko kubera kubura ubushobozi bwo kugura imashini yo kudoda ntacyo byamariye.’’
Byose ngo bikubitiraho ko n’ikintu cyose kihagera gihenze kubera kurangurirwa hakurya y’amazi, nta soko bagira n’utangiye gutera imbere agahita ahava kandi nta bahimukira bandi, kuba nta kindi kintu bagira bakuraho ifaranga uretse uburobyi na bwo ngo butagitanga umusaruro nka kera,bagasaba ko imishinga y’iterambere igera mu karere itakorera hafi ya kaburimbo gusa,yanabageraho ikabateza imbere.
Umuyobozi w’aka karere wangirije ushinzwe imibereho myiza y’abaturage, Nsigaye Emmanuel avuga ko koko imirire y’aba baturage igoye kubera ubutaka bwaho buto bwanagundutse n’uburobyi bukaba butifashe neza kandi abarenga 90% byabo ari bwo bacungiragaho.
Avuga ko batangiye kuhatekereza by’umwihariko, bareba uko bahangana n’ibibazo cy’ubusharire bw’ubutaka, bongera n’ubworozi bw’amatungo magufi, n’ibindi batekereza ko byabakura mu mibereho ikiri hasi barimo ikurura ahanini n’imirire mibi igaragara mu bana baho.
[caption id=""attachment_145427"" align=""alignnone"" width=""876""] Imyumbati bahinga ngo na yo igwingirira mu butaka kubera ububi bwabwo[/caption]
",https://bwiza.com/./?nkombo-barataka-inzara-kurya-kabiri-ku-munsi-bisaba-umugabo-bigasiba-undi,Politics
Biravugwa ko Col. Sinayobye BernabÃ© wakoranaga na Sankara yashimuswe," Colonel Sinayobye BernabÃ© wavuzweho mu rubanza rwa Nsabimana Callixte, Sankara ko bakoranaga mu mutwe wa FLN, kugeza ubu amakuru avuga ko yaba yashimutiwe mu gihugu cya Tanzania n’abantu bataramenyakana. 
Ikinyamakuru rwandatribune.com gitangaza ko ku wa mbere tariki ya 30 Nzeli 2019, saa mbiri za mu gitondo Col Sinayobye ngo usanzwe azwi ku izina rya Morani yaburiwe irengero aho yari atuye mu mujyi wa Dar salam mu gihugu cya Tanzaniya.
Umugore we w’umurundikazi aganira n’iki kinyamakuru, yagitangarije ko umugabo we yasohotse mu gitondo saa kumi n’ebyiri za mu gitondo nk’ugiye kureba umuntu hafi aho nyuma y’aho ntiyongeye kumuca iryera.
Yagize ati: "" Yasohotse nk’ugiye hano ku irembo,yari yambaye inkweto za kamambiri anavugira kuri telefone sambiri n’igice nibwo namuhamagaye nsanga telefoni ye itakiri k’umurongo.""
Ubwo Sankara yagezwaga mu rukiko i Kigali, Ubushinjacyaha bwavuze ko kuwa 18 Werurwe 2018 FLN yiyunze n’Ishyaka Nyarwanda Riharanira Demokarasi (PDR-Ihumure) ribowe na Paul Rusesabagina, n’Inama y’Igihugu Iharanira Demokarasi (CNRD-Ubwiyunge) iyobowe na Gen Ndagijimana Laurent bita Wilson Irategeka, bashinga ihuriro MRCD (Mouvement Rwandais pour le Changement DÃ©mocratique), Nsabimana Callixte aba Visi-Perezida wa kabiri w’iryo huriro.
Nyuma yo kurema MRCD ngo bashinze umutwe w’Ingabo wa FLN banagabana inshingano, umuyobozi wa FLN aba Habimana Amada yungirijwe na Sinayobye BernabÃ©, Nsabimana Sankara agirwa umuvugizi. Uwo mutwe ngo wahawe inshingano zo kugaba ibitero ku Rwanda, unahabwa ibikoresho by’imbunda n’amasasu.
Iki kinyamakuru gitangaza ko BernabÃ© we yahise yirukanwa muri CNRD UBWIYUNGE ahungira muri Tanzania ariho yabaga, yinjiye igisikikare cya EX FAR mu kwezi kwa Gatatu 1994 yinjira mu Ishuri rikuru rya gisilikare ESM aho yahunze muri 1994 afite ipeti rya Adjident Eleve, akomereza i Burongi mu Ishuri rya ESM ryari ryarashinzwe na ALIR yaje guhinduka FDLR, ni muri Kivu y’Amajyepfo muri Repubilika iharanira demokarasi ya Congo.
Col Sinayobye Bernabe Morane yavutse mu mwaka wa 1971 avukira ahitwa Komini Mudasomwa, Perefegitura ya Gikongoro ubu ni mu Karere ka Nyamagabe Intara y’Amajyepfo.
",https://bwiza.com/./?biravugwa-ko-col-sinayobye-bernabe-wakoranaga-na-sankara-yashimuswe,Politics
Leta y'u Burundi iremeza ko bizabiza icyuya abarimo gutegura 'Coup d'Etat'," Minisitiri w’ububanyi n’amahanga w’u Burundi, Ã‰zÃ©chiel Nibigira, yabwiye inama rusange y’umuryango w’abibumbye ko u Burundi bwiteguye neza amatora ya 2020, by’umwihariko ko hari abafite umugambi wo gushaka guhirika ubutegetsi ariko ko byababiza icyuya. 
Niyibigira yavuze ko u Burundi bugeze kure bwitegura ayo matora ngo azabe mu mahoro, ubwisanzure n’umucyo.
Mu ijambo rye ryamaze iminota 30, yamaze iminota irenga 20 avuga kuri politiki y’imbere mu Burundi.
Yavuze ko abashatse guhirika ubutegetsi mu 2015 umugambi wabo n’ubu ugihari ariko ""bizabagora kuwugeraho"".
Avuga ko abagifite uwo mugambi bacumbikiwe mu bihugu atavuze amazina.
Nk’uko BBC ibitangaza, ngo yasabye inama ishinzwe umutekano ya ONU kuvana u Burundi muri gahunda zayo.
Inama ishinzwe umutekano iheruka guterana yiga ku Burundi, yemeza ko mu Burundi hari ibikorwa bibi ku burenganzira bwa muntu n’abatavuga rumwe n’ubutegetsi.
Komisiyo y’uburenganzira bwa muntu ya ONU iheruka gutangaza raporo y’abakoze iperereza bemeje ibyari byagarutsweho n’iyi nama ishinzwe umutekano ya ONU.
Iyi komisiyo muri raporo yayo yavuze ko ibyaha byibasira inyoko muntu biri gukorwa mu Burundi bishobora kubazwa Perezida Nkurunziza ubwe mu rwego rw’amategeko.
Abategetsi b’u Burundi bahakanye ibivugwa n’iyi miryango mpuzamahanga, bavuze ko iyo raporo ishingiye ku mvo za politiki.
Bwana Niyibigira yabwiye inama rusange ya ONU ko mu Burundi hari amahoro asesuye.
Yavuze ko leta iri gutera intambwe nziza igana ku bwisanzure mu gutanga ibitekerezo, ubw’itangazamakuru n’amadini.
Ã‰zÃ©chiel Nibigira muri iyi nama, yari ahagarariye Perezida Petero Nkurunziza utarongeye kwitabira inama rusange y’umuryango w’abibumbye kuva mu 2011ndetse utakiva no mu gihugu kuva mu 2015, ubwo yari igiye gukorerwa coup d’Etat.
 
",https://bwiza.com/./?leta-y-039-u-burundi-iremeza-ko-bizabiza-icyuya-abarimo-gutegura-039-coup-d-039-etat-039,Politics
PAC yavuze ku kibazo cy’abayitaba bahinda umushyitsi," Komisiyo ishinzwe kugenzura imikoreshereze y’imari n’umutungo bya Leta mu Nteko ishinga amategeko umutwe w’Abadepite (PAC) ivuga ko abayobozi badakwiye kuzajya bitaba uru rwego bumva ko bagiye gukangwa, kubwirwa nabi cyangwa gutitizwa. Nanone ngo igitsure ntikibura mu rwego rwo guca akajagari k’abatabasha gusobanura ibyo babazwa. 
Mu kiganiro ‘Ubyumva ute’ cya KT Radio kuri uyu wa 1 Ukwakira 2019, Umuyobozi wa PAC, Depite Ngabitsinze Jean Chrisostome, yavuze ko iyi myumvire atari yo.
Depite Ngabitsinze avuga ko iyi myitwarire ishobora kugaragara ku rwego runaka rwatumijwe rukabura uko rubazwa bitewe n’ibyo rukurikiranweho.
Yemeza ko ahubwo iyo abantu batabashije gusobanura ibyo babazwa biba bigaragaza neza ko hashobora kuba harimo amakosa cyangwa bibashinja kugira uruhare mu byo babazwa.
Ati “PAC yo ntabwo yinangira, kandi buriya byagorana ngo usange twicishije bugufi ku muntu utabashije gusobanura ibintu yamenyeshejwe n’urwego rw’umugenzuzi mukuru kandi nyamara yarabimenyeshejwe mbere. Buriya niba warakoze ikintu ugahamagazwa muri PAC rwose hari abantu bahagera bakabura icyo bavuga, rero tubitwayeho gutyo wasanga twabaye urwego rukorera mu kajagari.”
Umuyobozi wa PAC avuga ko mu byumweru bibiri bamaze bahamagaza ibigo, muri uyu mwaka wa cyenda PAC ibayeho, hatumiwe inzego zisaga 60.
Ibyo bigo byongewemo ibitaro by’uturere kuko ngo mbere ubusanzwe byari ibigo bishamikiye ku turere, ariko bikaba byarahamagajwe ukwabyo kuko ngo byari bifite raporo zitari nziza.
Ibyo kandi ngo byakozwe mu rwego rwo kurushaho kumenya no gucukumbura ibyagaragajwe na raporo y’umugenzuzi mukuru w’imari ya Leta, kugeza ku baturage uko ibyabo bicunzwe no kurushaho gushyiramo uburyo bushya bwo kubicukumbura.
[penci_related_posts dis_pview=""no"" dis_pdate=""no"" title=""Izindi nkuru wasoma"" background="""" border="""" thumbright=""no"" number=""4"" style=""list"" align=""none"" withids="""" displayby=""recent_posts"" orderby=""rand""]
PAC ivuga ko muri uko guhamagazwa kw’ibigo, byagaragaye ko Frw miliyari 250 zakoreshejwe nabi ariko ngo ni akabazo gato hagendewe ku ngengo y’imari Leta iba yakoresheje. Gusa avuga n’ubwo aya mafaranga atari menshi, adakwiriye gukoreshwa nabi.
 
 
",https://bwiza.com/./?pac-yavuze-ku-kibazo-cy-abayitaba-bahinda-umushyitsi,Politics
Habaye ibirori bidasanzwe by'imyaka 70 ishize Repubulika y'Ubushinwa ibayeho-amafoto,"Mu 1949, ishyaka ry’Abakominisite ryari riyobowe na Mao Zedong ryakoze impinduramatwara, tariki ya 1 Ukwakira muri uwo mwaka atangaza ko habayeho Repubulika y’Abaturage y’Ubushinwa.
Kuri iyi tariki ya 1 Nzeri 2019, iyi Repubulika yizihize isabukuru y’imyaka 70 uyu Mao Zedong n’ishyaka rye batangaje ko habayeho iki gihugu.
Ni umunsi waranzwe n’ibirori bidasanzwe haba ku rwego rw’abaturage, abayobozi bato n’abakuru ndetse n’igisirikare cyaserukanye akarasisi kadasanzwe. Ubushinwa ni igihugu kigira akarasisi ka gisirikare k’umwihariko.
Repubulika y’Ubushinwa yishimira byinshi yagezeho muri iyi myaka harimo ubukungu, ibikorwaremezo, ikoranabuhanga ndetse no kubaka igisirikare kitajegajega.
Ubushongore n’ubukaka bw’Ubushinwa bwashimangiwe na Perezida Xi JinPing muri ibi birori byabereye muri Tiananmen, aho Zedong yatangarije ku mugaragaro ko iyi Repubulika ibayeho.
"" Nta kintu cyajegejeza iki gihugu cyacu gikomeye."" Xi JinPing.
 
    
 
",https://bwiza.com/./?habaye-ibirori-bidasanzwe-by-039-imyaka-70-ishize-repubulika-y-039-ubushinwa-ibayeho-amafoto,Politics
Dr. Kayumba avuga ko inzara ariyo itera abaturage kwigaragambya," Inararibonye muri Politiki mpuzamahanga akaba n’umwarimu muri Kaminuza y’u Rwanda, Dr. Kayumba Christopher avuga ko abaturage batigaragambya kubera ko perezida runaka yatinze ku butegetsi, ahubwo ko bigaragambya kubera ko bafite ibindi bibazo birimo n’inzara. 
Dr Kayumba kimwe n’abandi bahanga mu bya politiki bavuga ko mu gihe abayobozi b’ibihugu bya Afurika baramutse bita ku byifuzo by’abaturage mbere na mbere ku rubyiruko, imvururu muri politiki zacogora.
Ni mu gihe mu Misiri hari akaduruvayo n’imyigaragambyo yiganjemo urubyiruko rusaba ko perezida w’iki gihugu unayobora Umuryango wa Afurika yunze Ubumwe yakwegura ku butegetsi.
Iyi myigaragambyo iri kubera mu mihanda no mu mijyi y’igihugu cya Misiri yiganjemo insoresore ,yatangiye tariki ya 27 Nzeri 2019, umuryango ushinzwe kurwanya akarengane mu Misiri ufite ikicaro I Kairo watangaje ko abantu 220 bamaze gutabwa muri yombi.
Ni imigaragambyo yamagana ubutegetsi bwa presida Abdel-Fatah al-Sisi na we wafashe ubutegetsi abuvanye mu maboko y’uwari presida Hosni Mubarak.
Abakurikiranira hafi ibibera muri ibi bihugu birimo imvururu za Politiki nk’izi, bavuga ko urubyiruko rutahagurukira kubarwanya mu gihe babahaye ibyo bifuza.
Dr. Kayumba aganira na Radiotv 10, kuri iyi ngingo we yagize ati ""Ntibajya kwigaragambya kubera ko perezida yatinze ku butegetsi, ahubwo bajya kwigaragambya kuko bashonje, badafite amashuri, polisi zibagirira nabi...""
Ku bijyanye n’imvururu zibera mu Misiri, ikigo gishinzwe ubukungu n’uburenganzira rusange bw’abanya Misiri cyatangaje ko kuva imyivumbagatanyo yatangira ababarirwa muri 274 bamaze gutabwa muri yombi, muri za gereza zirenga 12 ziri mu bice bitandukanye by’igihugu.
Inzego z’umutekano ntabwo ziri guhosha izi mvururu zitanga ibiganiro ku batanyuzwe n’ibitagenda ,ahubwo abaturage babarasamo ibyotsi biryana mu maso, kubata muri yombi no kumisha amasasu mu kirere kurenza ko bashyira igitutu kuri Guverinoma yabo ngo ishake impinduka abaturage bifuza.
 
",https://bwiza.com/./?dr-kayumba-avuga-ko-inzara-ariyo-itera-abaturage-kwigaragambya,Politics
Babiri bacyekwaho kwicira umukobwa mu cyahoze ari KIST bakatiwe gufungwa by'abateganyo,"Urukiko rw’Ibanze rwa Nyarugenge rwategetse ko abasore babiri bakekwaho kwica Imanishimwe Sandrine wigaga muri Kaminuza y’u Rwanda mu Ishami ry’Ubumenyi n’Ikoranabuhanga (CST), bafungwa by’agateganyo iminsi 30 mu gihe bategereje kuburana mu mizi.
Tariki 8 Nzeri 2019 nibwo muri CST yahoze yitwa KIST, habonetse umurambo w’umukobwa wahigaga witwa Imanishimwe Sandrine w’imyaka 21 y’amavuko, aboneka yapfuye afite ibikomere ku mutwe.
Guhera ubwo iperereza ryahise ritangira, abasore babiri barimo Niyigaba Emile bakundanaga ndetse na Nsengimana Emmanuel batabwa muri yombi, bakurikiranyweho icyaha cyo kwica nyakwigendera.
Ku wa Gatatu tariki 25 Nzeri 2019 nibwo baburanye ifungwa n’ifungurwa ry’agateganyo ariko baburana bahakana icyaha.
Hari mu rubanza rwitabiriwe n’abo mu muryango wa nyakwigendera barimo na se umubyara.
Aba basore bariburaniye, bahakana ibyaha nubwo byatangajwe ko mu bugenzacyaha babyemeye, ariko baza kuvuga ko ari uko bari bakorewe itotezwa.
Nyuma yo kumva impande zombi, umucamanza kuri uyu wa 30 Nzeri 2019 yanzuye ko abaregwa bafungwa by’agateganyo.
Basomerwa yaba abo mu muryango wa Nyakwigendera cyangwa abaregwa, nta n’umwe wari mu cyumba cy’Urukiko.
Iki cyemezo bafatiwe kijuririrwa mu minsi itanu kuva igihe gisomewe, ibi bivuze ko bitagomba kurenza ku wa Gatanu tariki 4 Ukwakira 2019 batajuriye niba babishaka.
",https://bwiza.com/./?babiri-bacyekwaho-kwicira-umukobwa-mu-cyahoze-ari-kist-bakatiwe-gufungwa-by-039-abateganyo,Politics
Harabura amasaha abarirwa ku ntoki ngo impunzi z'Abarundi zicyurwe ku ngufu," Impunzi z’Abarundi mu nkambi zo muri Tanzania zivuga ko zifite ubwoba ko umugambi wo kuzicyura ku ngufu ushobora gukorwa kuko igihe cyageze kandi nta kindi bongeye kubwirwa. 
Muri Kanama 2019, izi mpunzi zabwiwe na Leta ya Tanzania ko kuva ku itariki ya 1 Ukwakira bazatangira gucyurwa ku neza cyangwa se ku ngufu, iyi tariki ikaba ibura amasaha abarirwa ku ntoki.
Umwe mu mpunzi zo mu nkambi ya Nyarugusu, kuri uyu wa mbere yabwiye BBC ati: ""Nta myiteguro tubona, ariko batubwiye ko tuzabyuka dusanga imodoka duhagararanye"".
Uyu mugambi wa Leta ya Tanzania wanenzwe n’imiryango mpuzamahanga itandukanye. Umuvugizi wa HCR mu karere. Dana Hughes yasabye Leta ya Tanzania n’iy’u Burundi guhagarika uyu mugambi bakubahiriza amategeko mpuzamahanga agenga impunzi.
Gusa ku ruhande rwa Leta ya Tanzania nk’uko byatangajwe na Minisitiri w’Imbere mu Gihugu, Kangi Lugola, yavuze ko nta mpamvu yo gukomeza gucumbikira izi mpunzi mu gihe icyo zahunze kitagihari.
",https://bwiza.com/./?harabura-amasaha-abarirwa-ku-ntoki-ngo-impunzi-z-039-abarundi-zicyurwe-ku-ngufu,Politics
Nta byinshi dufite byo gutanga ariko bike bihari turabisangira-Meya wa Bugesera ku kibazo cy’impunzi," Meya w’Akarere ka Bugesera, Richard Mutabazi avuga ko u Rwanda rwahisemo kwakira impunzi zivuye muri Libya atari uko rufite byinshi byo kuzitunga. 
Mu ijambo ryo guha ikaze izi mpunzi 66 mu cyumweru gishize, Meya Mutabazi yavuze ko izi mpunzi zizasaranya bike zizabisangira n’Abanyarwanda ku bw’umutima mwiza.
Ati “ Nta byinshi dufite byo gutanga ariko bike bihari turabisangira n’umtima mwiza.
Ati “ Ntibisaba ko tuba dufite byinshi kugira ngo tugire ibyo dutanga. Tuzasaranganya bike dufite n’umutima mwiza.”
Uhagarariye HCR mu Rwanda, Ahmed Baba Fall avuga ko kuba izi mpunzi zarakiriwe mu Rwanda bitanga icyizere ku mutekano wazo ndetse no ku bwigenge bwazo.
Ati “ Benshi muri bo babagaho mu buzima bubi. Umwe muri bo yafunzwe imyaka ine ndetse hari n’umwana wavukiye muri gereza. Uyu munsi baje kuba mu mutekano, yewe nanavuga ko bafite uwbigenge.”
Izi mpunzi zakiriwe mu Karere ka Bugesera, zihuriza ku kuba zikeneye iby’ibanze birimo uburezi, ubuvuzi n’ibindi.
[penci_related_posts dis_pview=""no"" dis_pdate=""no"" title=""Izindi nkuru wasoma"" background="""" border="""" thumbright=""no"" number=""4"" style=""list"" align=""none"" withids="""" displayby=""recent_posts"" orderby=""rand""]
Biteganyijwe ko u Rwanda ruzakira n’izindi mu minsi iri imbere.
",https://bwiza.com/./?nta-byinshi-dufite-byo-gutanga-ariko-bike-bihari-turabisangira-meya-wa-bugesera-ku-kibazo-cy-impunzi,Politics
U Rwanda ntabwo rwishimiye inkuru ivuga ko Perezida Kagame yagiranye ikiganiro na Kizza Besigye," Abahagarariye ibihugu byombi hashize ibyumweru bibiri bumvikanye guhagarika ’gusebanya’ mu itangazamakuru no ku mbuga nkoranyambaga, ubu hari ubwoba ko ibi byaba bishobora kongera. 
I Kigali, inama ya mbere yahuje abahagarariye ibihugu byombi nyuma y’amasezerano y’i Luanda muri Angola, abategetsi bumvikanye ko impande zombi zihagarika ’propaganda mbi’ mu itangazamakuru n’imbuga nkoranyambaga.
Ku wa Gatandatu, ikinyamakuru New Vision kibogamiye kuri Leta ya Uganda cyatangaje ko Perezida Paul Kagame aho yari ari mu nama i New York yabonanye na Kizza Besigye.
Besigye na Perezida Kagame bombi babaye abasirikare ba NRM bayoborwa na Yoweri Museveni, bafata n’ubutegetsi muri Uganda mu 1986.
Bwana Besigye ubu ni umunyapolitiki ufatwa nk’uza ku isonga mu batavuga rumwe n’ubutegetsi bwa Perezida Yoweri Museveni.
New Vision yanditse ko Bwana Besigye na Kagame bakoze inama yihariye mu gihe cy’amasaha abiri, iruhande rw’inama rusange y’umuryango w’abibumbye yaberaga i New York.
Iki kinyamakuru kivuga ko cyahawe amakuru n’abo ku ruhande rwa Bwana Besigye batifuje gutangazwa, ko iyi yari inama ya gatatu ihuje aba bagabo bombi mu gihe cy’imyaka ibiri.
Mu nkuru ya New Vision, umuvugizi wa guverinoma ya Uganda yavuze ko ’Besigye ni umuntu ufite ubwisanzure bwo kujya aho ashaka no kuvugana n’uwo ashaka na Bwana Kagame abonana n’uwo ashaka’.
Minisitiri w’ubutabera mu Rwanda, Johnston Busingye yabwiye ikinyamakuru The New Times, ko inkuru ya New Vision atari ukuri.
Bwana Busingye avuga ko iyo nkuru, ibangamiye amasezerano y’ubwumvikane y’i Luanda n’ayayakurikiye y’i Kigali yo ku itariki 16 z’uku kwezi.
",https://bwiza.com/./?u-rwanda-ntabwo-rwishimiye-inkuru-ivuga-ko-perezida-kagame-yagiranye-ikiganiro-na-kizza-besigye,Politics
Reba inyubako Perezida Nkurunziza agiye gukoreramo- AMAFOTO," Ku wa Gatanu tariki ya 27 Nzeri 2019, nibwo abayobozi batandukanye b’u Burundi bateraniye ahubatswe ingoro nshya y’umukuru w’igihugu muri Komini Mutimbuzi, mu Mujyi wa Bujumbura, bayitaha ku mugaragaro. 
Ni inyubako yubatswe ku nkunga ya Leta y’u Bushinwa, ikaba yafunguwe ku mugaragaro na Perezida Nkurunziza, mu biroro byitabiriwe n’abahagarariye inzego zitandukanye z’u Burundi, abahagarariye ibihugu byabo muri iki gihugu,...
Ni igorofa rigeretse gatatu, abashinwa bakaba baratangiye kuyubaka mu mwaka wa 2015. Perezida Nkurunziza akaba yatangaje ko iyi nyubako yiswe ’Ntare Rushatsi’ ngo bitewe n’amateka y’umwami Ntare wunze Abarundi.
Perezida Nkurunziza yavuze ko u Burundi bukomeje kubakwa haterwa ikirenge mu cy’Umwami Ntare Rushatsi watangije urwo rugendo.
Mu mwaka wa 2020 nibwo mu Burundi hateganijwe amatora y’umukuru w’igihugu ariko Nkurunziza akaba yaravuze ko ataziyamamaza, bivuze ko iyi ngoro agiye kuba ayikoreramo mu gihe kitarenze umwaka.
    
   
",https://bwiza.com/./?reba-inyubako-perezida-nkurunziza-agiye-gukoreramo-amafoto,Politics
Hari ikintu opozisiyo itabasha n’iyo yafashwa n’amahanga- Museveni,"Perezida wa Uganda, Yoweri  Museveni  avuga ko abamurwanya badashobora gukuraho urukundo ishyaka rye rifitiwe n’abaturage kabone n’iyo yafashwa n’amahanga atigeze atunga agatoki.
Mu ibaruwa ndende yandikiye abaturage mu mpera z’icyumweru, Museveni yavuze ko opozisiyo ishobora gushingira ku binyoma gusa ngo gusa ngo ibikorwa by’ishyaka rye, National Resistance Movement (NRM) birivugira.
Muri iyi baruwa yabonweho na Chimpreports, Museveni yagize ati “ Hari ikintu opozisiyo yo n’amahanga ayifasha batabasha kwica, ni urukundo rwihangana abaturage bafitiye NRM kuva mu 1981. Birababaje kubona muri iki gihe hari itembere n’impinduka mu gihugu, abo muri opozisiyo, baravuga ko ntacyo NRM yakoze.”
Yakomeje agira ati “ Birababaje ariko na none ni byiza kuri NRM.”
Muri iyi baruwa ndende, Museveni yagarutse ku bikorwa byo kubaka ibikorwaremezo mu gihugu. Avuga ko ari ikimenyetso gifatika cyangana n’ibyo yise ibinyoma by’abamurwanya.
Ati"" Ntiwashongesha imihanda, amashuri n’amashanyarazi ukoresheje ibinyoma.” Bafite [opozisiyo] abantu bo hanze bakorera tuzi neza. Igihe nikigera tuzabashyira hanze.”
[penci_related_posts dis_pview=""no"" dis_pdate=""no"" title=""Izindi nkuru wasoma"" background="""" border="""" thumbright=""no"" number=""4"" style=""list"" align=""none"" withids="""" displayby=""recent_posts"" orderby=""rand""]
Yagarutse kandi ku nsinzi y’iri shyaka mu Karere ka Hoima na Kaboong. Yavuze ko ugutsindwa kwa opozisiyo muri utu turere, bishimangira ko abaturage bari inyuma ya NRM.
 
 
",https://bwiza.com/./?hari-ikintu-opozisiyo-itabasha-n-iyo-yafashwa-n-amahanga-museveni,Politics
Nyamasheke: Min. Shyaka yasabye abayobozi b’Imidugudu gutangira serivisi ahazwi," Minisitiri w’ubutegetsi bw’igihugu,Prof.Shyaka Anastase avuga ko nubwo urwego rw’umudugudu rutari mu nzego z’imitegekere bwite za Leta, rukwiye kugira aho rukorera heza kandi hazwi. 
Yabivuze ubwo kuri uyu wa gatandatu yifatanyaga n’abaturage b’umudugudu wa Nyagahingamu kagari ka Vugangoma mu murenge wa Macuba mu karere ka Nyamasheke mu muganda usoza uku kwezi kwa Nzeri,aho yashyize ibuye ry’ifatizo ahazubaka ibiro by’uyu mudugudu wa Nyagahinga, akanifatanya na bo gusiza ikibanza cy’ahazubakirwa umuturage utishoboye,hanashingwa imbago z’ahazubakwa gereza izimurirwamo abafungiye muri gereza nkuru ya Rusizi,nyuma akaganira n’abatuye uyu murengeuburyo barushaho kwiteza imbere.
Aganira n’itangazamakuru,Min. Prof.Shyaka Anastase yavuze ko uru ari urwego rukomeye cyane mu bukangurambaga bukorerwa abaturage,hari n’ibibazo byabo rukemura bigafasha abaturage kurushaho gutekana no kwirinda amakimbirane, abarugana bakaba bagomba kugira aho barusanga heza,hasukuye , n’uburyo bwo gukemura ibyo bibazo bunoze,bitandukanye no gushaka Mudugudu ukamuhamagara kuri telefoni,kumusanga iwe cyangwa ahandi hatari aho gukemurira ibibazo byabo,kuba ari n’abaturage biyubakira inyubako z’ibiro byabo bikaba ari akarusho.
Ati’’ kuba rero bagira aho bakorera heza,hagaragara,habegereye,ni ikintu tubona ko ari cyiza cyane,kizafasha mu gukomeza cyane cyane kuzamura ubukangurambaga no kwimakaza umutkano n’umudendezo mu baturage kubera ko aho abaturage bahererwa serivisi z’ibanze haba habegereye.’’
Baganira na Bwiza.com,bamwe muri aba baturage bavuze ko ari bo bisabiye kwiyubakira ibi biro kuko ngo bari barambiwe gusanga umukuru w’umudugudu wabo aho ari ho hose harimo mu rugo rwe, mu murima ,munsi y’ibiti,kumuhamagara kuri telefoni ,n’ubundi buryo butajyanye n’iterambere, aho umuyobozi nk’uyu atagira aho akorera hazwi,ngo biba byoroshye gutanga no guhabwa ruswa bikagorana kumenyekana bitewe n’aho ukemura n’ukemurirwa ibibazo bahuriye,cyane cyane nk’abahurira mu tubari.
Mukakayibannda Donatha,umwe mu batuye uyu mudugudu yagize ati’’ twishimiye kuba tugiye gutera intambwe ikomeye yo kwigirira ibiro by’umudugudu wacu n’abayobozi bakuru barimo na Minisitiri w’butegetsi bw’igihugu bakaba baje kudutera ingabo mu bitugu, banatwijeje ko mu mezi atarambiranye bizaba byuzuye. Bizadufasha cyane kuko hari igihe kubona umuyobozi w’umudugudu bitugora,kumusanga mu rugo,mu murima cyangwa mu yindi mirimo ye ntagukemurire ikibazo neza nk’uko wamusanga ku rwego ruziwi rw’ubuyobozi.
Birumvikana cyane ko umusanze nko mu kabari utabura kumugurira icupa ngo unamwongeze irindi kugira ngo yihutishe ikibazo cyawe,umusanze mu murima kumukuramo ngo agukemurire ikibazo bikagorana ariko kwiyubakira ibiro bizagenda bikemura ibyo bibazo byose.’’
Bamwe mu bakuru b’imidugudu barimo n’uw’uyu ugiye kubakirwa ibiro Nzarora Mafurebo, bavuga ko na bo hari igihe bafatwa n’abaturage iminsi yose bagombye kugira ikindi bikorera ngo biteze imbere ugasanga baradindiye kandi nta n’igisimbura uwo munsi babona, bakaba na bo bishimira kugira aho bahurira n’abaturage hazwi,imvura itagwa ngo bahave, hakazakorerwa n’ibindi nk’igikoni n’iziko ry’umudugudu,urugo mbonezamikurire rw’abana,umugoroba w’ababyeyi, n’ibindi bihuza abatuye umudugudu,bituma barushaho gufata ingamba zihamye zo kubateza imbere.
Kugeza ubu mu karere kose hamaze kuzura ibiro by’imidugudu 8 gusa mu midugudu 588 ikagize,umuyobozi wako wungirije ushinzwe imibereho myiza y’abaturage,Mukamana Claudette akavuga ko hakomeje ubukangurambaga ngo n’ibisigaye byubakwe,kuko byagaragaye ko aho ibi biro bikorerwamo byatanze umusaruro ukomeye cyane muri serivisi n’ibindi biteza imbere abaturage bihakorerwa,n’inyandiko z’ikemurwa ry’ibibazo by’abaturage zikagira aho zibikwa hizewe,zitazabura ngo hahore hagarukwa ku bibazo byakemuwe kera.
[caption id=""attachment_145208"" align=""alignnone"" width=""876""] Abayobozi batandukanye mu muganda, aho basizaga ahazubakirwa umuturage utishoboye[/caption]
",https://bwiza.com/./?nyamasheke-min-shyaka-yasabye-abayobozi-b-imidugudu-gutangira-serivisi-ahazwi,Politics
Ifoto ya Gen. Muhoozi ari kumwe na Mushiki we yabaye imbarutso y'ibibazo byinshi,"Umuhungu wa Perezida Museveni akaba n’umwe mu basirikare bakomeye, Gen. Muhoozi Kainerugaba atunguye benshi nyuma yo gushyira kuri Twitter ifoto ye yo mu 1996.
Kuri iyi foto, Muhoozi ari kumwe na mushiki we, Natasha Karugire.
Nk’abasombyi n’abareba, bavuze amagambo atandukanye kuri iyi foto ndetse no ku butumwa Gen. Muhoozi yashyize kuri iyi ’tweet’.
Amagambo aragira ati: "" Amafoto y’ahahise. Nge na mushiki wange Natasha turi abanyeshuri ba kaminuza mu Bwongereza.""
Kimwe mu bibazo by’abamaze kubona ubu butumwa bibaza kijyana n’uburezi, aho babaza Gen. Muhoozi impamvu atize muri Uganda nko muri Kaminuza ya Makerere.
"" Ese byari byaragenze bite muri Kaminuza za Uganda?""
Undi yamubajije niba atari ubugambanyi kwiga mu Bwongereza mu gihe Kaminuza nka Makerere zari zarabuze abanyeshuri birihira.
"" Ese ntabwo ari ubugambanyi kwiga mu Bwongereza mu gihe Makerere yabuze abanyeshuri birihira."" Kagina.
Ikibazo cya kabiri kijyanye n’uwego agezeho mu gisirikare. Ubu ngubu Muhoozi afite ipeti rya Lieutenant General, ipeti rya kabiri rikomeye muri Uganda. Gen. Muhoozi afite umwanya w’Umujyanama wa Perezida Museveni mu bya gisirikare .
Umwe amubaza ipeti yari afite mu 1996. Iki kibazo n’igitekerezo cy’abakoze uko bashoboye ngo bagere kuri iri peti ariko bikananirana.
Muri Gashyantare 2019, Lt. Gen. Muhoozi yazamuwe mu mapeti hamwe n’abandi basirikare 1999, iba inshuro ya gatatu azamuwe mu myaka itandatu ishize.
Benshi bakomeje kwibazwa ku iri zamurwa ry’umusirikare ridasanzwe, bamwe bavuga ko amapeti azamurirwa atajyanye n’ubushobozi afite. Batangiye gukekwa ko Perezida Museveni yaba ari kumutegura nk’azabe umusimbura ku mwanya w’Umukuru w’Igihugu mu gihe kizaza, n’ubwo Gen. Muhoozi ubwe yabihakanye.
Ku bijyanye n’uburezi ndetse n’ibikorwa bitandukanye, Museveni aherutse kugenera ubutumwa abenegihugu, ababwira ko nta heza nk’Afurika, bikaba akarusho muri Uganda.
Yavugaga ku bihano Kale Kayihura wahoze ayoboye polisi ya Uganda yahawe, birimo no kwamburwa uburenganzira bwo kujya mu bihugu nka Leta Zunze Ubumwe z’Amerika no ku mugabane w’i Burayi.
Yabajije impamvu abantu bakunda ’hanze’ nk’aho haruta Afurika. Yanenze kandi abatavuga rumwe n’ubutegetsi bwe bishimiye ibi bihano.
Ubutumwa bwa Museveni buhura n’ikibazo Gen. Muhoozi yabajijwe, aho benshi mu bamukurikira bamubajije impamvu yagiye kwiga mu Bwongereza kandi muri Uganda hari Kaminuza ya Makerere; kaminuza ya gatanu mu zikomeye muri Afurika nk’uko Times Higher Education muri raporo yashyize hanze mu minsi ishize.
Iyi ni Tweet ya Gen. Muhoozi:
https://twitter.com/mkainerugaba/status/1178231849769938950
",https://bwiza.com/./?ifoto-ya-gen-muhoozi-ari-kumwe-na-mushiki-we-yabaye-imbarutso-y-039-ibibazo-byinshi,Politics
"FDLR ntirava mu rujijo, iremeza ko Gen. Mudacumura yishwe n'abakomando b'u Rwanda"," Inyeshyamba za FDLR ziracyari mu rujijo ku rupfu rwa Gen. Mudacumura Sylvestre wishwe ku wa 17 Nzeri 2019. Igisirikare cya Leta ya Congo cyemeje ko aricyo cyamwishe, ariko yo igakemanga imbagara zayo aho yemeza ahubwo ko baba ari abakomando b’u Rwanda bari kumwe nayo(FARDC) bamwishe. 
Nk’uko ikinyamakuru MediaCongo kibitangaza, ngo ubuyobozi bwa FDLR bwemeza FARDC yari ivanze n’abasirikare kabuhariwe b’u Rwanda mu gitero cyahitanye Mudacumura.
FDLR igahakana kandi amakuru avuga ko umurambo Sylvestre Mudacumura na Mpenzi Pierre Bernard ifitwe na FARDC, ikemeza ko yayisubiranye ubwo nayo yasubiraga inyuma ikagaba igitero kuri izi ngabo za Leta.
Mu itangazo ryashyizweho umukono na Gen. Victor Byiringiro, umuyobozi muri FDLR, rivuga ko ubwo Mudacumura yicwaga, hari n’abasirikare ba FARDC bagera kuri 20 FDLR yishe abandi 15 barakomereka.
FDLR ivuga ko mu bishwe harimo n’uwitwa colonel Muhire, gusa FARDC igahakana aya makuru.
Iki kinyamakuru ntabwo kigeze kigaragaza impamvu FDLR itemera ko igisirikare cya FARDC cyari kubashaka kwiyicira Mudacumura kitiyambaje imbaraga z’abakomando b’u Rwanda.
 Ese haba hari abasirikare b’u Rwanda ku butaka bwa Congo
N’ubwo FDLR itemera ko ari FARDC yishe Mudacumura, Ku wa Gatatu tariki ya 18 Nzeri 2019, Major Ndjike Kaiko, umuvigizi w’ingabo za DR Congo muri Kivu ya Ruguru, yatangaje ko ingabo za Leta (FARDC) arizo zishe Sylvestre Mudacumura na bamwe mu bo bari kumwe.
Umunyamabanga wa Leta muri Minisiteri y’Ububanyi n’Amahanga, Ubutwererane n’Umuryango w’Ibihugu bya Afurika y‘Iburasirazuba, Nduhungirehe Olivier, yahakanye aya makuru yavugaga ko ingabo z’u Rwanda ziri muri Repubulika Iharanira Demokarasi ya Congo.
Ati: “Ubu hari ubushake bwa Congo ubwayo, turacyafatanya mu bikorwa bisanzwe nko guhana amakuru n’ibindi. Ingabo z’u Rwanda ntabwo ziri muri congo ayo makuru ntabwo ariyo ingabo za Congo nizo zavuze ko zamwishe”.
Amb. Nduhungirehe avuga ko mu bihe byashize hari ibikorwa (operations) ingabo z’u Rwanda n’iza DR Congo zafatanyije mu guhashya imitwe yitwaje intwaro.
Abicishije ku rukuta rwe rwa Twitter, Nduhungirehe yashimye ingabo za FARDC zishe Mudacumura wari waranashyiriweho impapuro zo kumuta muri yombi kubera ibyaha yashinjwaga.
 
 
",https://bwiza.com/./?fdlr-ntirava-mu-rujijo-iremeza-ko-gen-mudacumura-yishwe-n-039-abakomando-b-039-u-rwanda,Politics
"Umurinzi wihariye w'Umwami wa Saudi Arabia yishwe arashwe, abandi barakomereka","Generali Abdelaziz al-Fagham wari umurinzi wihariye w’Umwami Salman wa Arabia Saoudite yishwe arasanywe na bagenzi be kuri uyu wa 28 Nzeri 2019.
Polisi yabwiye Ibiro Ntaramakuru by’igihugu, Saudi Press Agency (SPA) ko Fagham yarasiwe mu mugi wa Jeddah mu masaha y’umugoroba, nyuma apfira mu bitaro azize ibikomere by’amasasu.
Fagham yarasiwe hamwe na bagenzi be barindwi barimo abarinda umutekano, ubwo yari yagiye gusura inshuti ye.
Amakuru ava mu buyobozi bukuru avuga ko Fagham yarashwe na mugenzi we, Mamdouh al-Ali.
"" Fagham yari yasuye inshuti ye muri Jeddah. Ali yari yasubiye mu rugo, agaruka afite imbunda mu ntoki, ni bwo yaje kurasa Fagham, abani babiri barakomereka.""
Nyuma, Ali yanze kurambika imbunda yari afite, na we aricwa ariko abandi batanu barakomerekera mu kurasana kwahabaye.
"" Ali na we yapfuye, abandi barinzi batanu barakomereka nyuma yo kurasana kwabayeho ubwo yangaga kurambika intwaro hasi."" SPA.
 
",https://bwiza.com/./?umurinzi-wihariye-w-039-umwami-wa-saudi-arabia-yishwe-arashwe-abandi-barakomereka,Politics
Umupolisi yasinze no guhagarara biramunanira- AMAFOTO,"Ni umupolisi w’u Burundi wasinze yambaye imyenda y’akazi, bamwe bavuga ko yari acunze umutekano ku manywa.
Ni videwo benshi bakomeje guhanahana ku mbuga nkoranyambaga banenga ubunyamwuga bw’igipolisi cy’u Burundi, kugera aho aborerwa yambaye imyenda y’akazi.
Kuri Twitter, uwitwa Comrade Desire yagize ati ""Reba, Weekend yagenze neza, Umupolisi wa Pierre Nkurunziza yizihije itahwa ry’ingoro nshya ya Perezida. Ni isura nyayo y’inzego z’umutekano z’u Burundi n’iz’igihugu muri rusange"".
[caption id=""attachment_145169"" align=""alignnone"" width=""516""] Guhagarara byari byananiye uyu mupolisi[/caption]
[caption id=""attachment_145170"" align=""alignnone"" width=""506""] Aha yageragezaga guhagarara akadandabirana[/caption]
[caption id=""attachment_145171"" align=""alignnone"" width=""511""] Yashatse kwisunga ikibambasi cy’inzu ariko biba iby’ubusa[/caption]
[caption id=""attachment_145172"" align=""alignnone"" width=""520""] Byaje kurangira uyu mupolisi abanje impanga ku itaka, n’ingoferi yari yambaye ivamo hasigara hagaragara uruhara[/caption]
 
",https://bwiza.com/./?umupolisi-yasinze-no-guhagarara-biramunanira-amafoto,Politics
Muri Rusizi habonetse imirambo Ine y'abasirikare ," Abaturage bavuga ko hari itsinda ry’abasirikare binjiye ku butaka bwa Repubulika Iharanira Demokarasi ya Congo, gusa umuyobozi w’ingabo z’u Burundi mu ishyamba kimeza rya Rukoko agahakana aya makuru. 
Ahagana saa Munani (14:00) zo ku wa Gatandatu tariki ya 28 Nzeri 2019, nibwo imirambo Ine y’abasirrikare b’u Burundi yarohowe mu ruzi rwa Rusizi, ku nkombe y’uyu musozi yegereye umusozi wa Nyamitanga, Komini Buganda, Intara ya Cibitoke. Bigacyekwa ko ari abarohamye ubwo bambukagana na bagenzi babo bagana muri Congo.
Amakuru agera kuri Sosmedias/Burundi yemeza ko hari itsinda ry’abasirikare b’u Burundi hamwe n’Imbonerakure zigizwe n’urubyiruko rubarizwa mu Ishyaka CNDD-FDD riri ku butegetsi mu Burundi, bambutse umugezi wa Rusizi berekeza muri Congo.
Abarobyi bakoresha ubwato bwa gakondo mu ruzi rwa Rusizi bakaba batangarije iki kinyamakuru ko bategetswe kwambutsa aba basirikare.
Abatuye kuri uyu musozi wa Nyamitanga ndetse n’uwa Kagwema uri muri Komini Gihanga bavuga ko bafite impungenge nyuma yo kubona abo basirikare n’Imbonerakure mu minsi itatu ishize.
Uyu ati ""Hari abasirikare baciye mu nzira yo ku musozi wa Kagwema, abandi baca i Nyamitanga mbere y’uko bagera ku mupaka. Twumvise bavuga ko bagiye muri Congo guhangana n’inyeshyamba z’Abarundi zibarizwayo mu misozi miremire"".
Umwe mu basirikare b’u Burundi utifuje ko amazina ye atangazwa bitewe n’uko atemerewe gutanga amakuru, yavuze ko aba basirikare berekeje muri Kivu y’Amajyepfo, bityo ko imirambo yarohowe yahise ijyanwa i Bujumbura.
Umuyobozi w’ingabo z’u Burundi mu ishyamba kimeza rya Rukoko yahakanye aya makuru, akemeza ko mu gihe Leta ya Congo yaba yemeye ko bafatanya mu bikorwa byo kurwanya imitwe y’inyeshyamba zirimo n’iz’Abarundi, bahita bajyayo gutanga uwo musada.
",https://bwiza.com/./?muri-rusizi-habonetse-imirambo-ine-y-039-abasirikare,Politics
"Ngira uburakari bwinshi cyane, butinze umenya nakwica n'umuntu- Ingabire ImmaculÃ©e"," Impirimbanyi mu kurwanya ruswa n’akarengane akaba n’Umuyobozi wa Transparence International Rwanda, Ingabire Marie ImmaculÃ©e avuga ko ari umuntu ugira uburakari bwinshi cyane, gusa na none ngo bukaba butamara igihe kirekire. 
Ni mu kiganiro yagiranye na RBA kuri uyu wa Gatandatu tariki ya 28 Nzeri 2019, aho yavuze ko benshi bakunda kumwibeshyaho kubera ijwi afite rya kigabo, bagakeka ko yaba ari umuntu ugira amahane cyane kandi atari uko bimeze.
Ubwo umunyamakuru yamubazaga ikibazo kigira kiti ""Ingabire agira amahane? yamusubije agira ati ""Kuva navuka nkaba ngana uku undeba nta muntu n’umwe twari twarwana, nta n’umwe pe, sinzi niba hagize n’unkubita namenya kumusubiza, nta mahane ngira rwose"".
Umunyamakuru ati ""Nk’akantu uvuga uti ’karananiye uwakankuraho’, uti ’rwose uyu muco ntabwo ari mwiza uwawunkuraho?
Ingabire yasubije agira ati ""Reka nkubwira, ngira uburakari bwinshi cyane buza bwaka umuriro ariko Imana ngira ntabwo butinda, butinze umenya nakwica n’umuntu"".
Arakomeza avuga uburyo hari abamwitiranya kubera ijwi, ati ""Ngira ijwi rinini, ngira ngo nanze kubura hose, none se wowe wabura ibilo ukabura n’ijwi? ugomba kugira kimwe ubona da! ahubwo bagira ngo ndi umugabo, hari abo nitaba bakambwira ngo ndashaka nyiri iyo Telefoni,..."".
Madamu Ingabire avuga ko atari umunyapolitiki, ko aramutse abaye we, yajya agaba ibitero akaba gashozantambara.
Ingabire azwiho cyane kuba Impirimbanyi mu kurwanya ruswa n’akarengane by’umwihariko akanavugisha ukuri cyane mu kunenga cyangwa ashima, akenshi abicishije ku mbuga nkoranyambaga.
 
",https://bwiza.com/./?ngira-uburakari-bwinshi-cyane-butinze-umenya-nakwica-n-039-umuntu-ingabire-immaculee,Politics
Robert Mugabe yashyinguwe hari abantu mbarwa," Robert Mugabe wabaye Perezida wa Zimbabwe yashyinguwe mu cyaro yavukiyemo, nyuma y’ibyuweru bitatu apfuye afite imyaka 95 ariko hakaba hari hari abantu bacye. 
Yashyinguwe mu mbuga yo mu rugo rwe rw’i Kutama, kuri kilometero hafi 90 mu burengerazuba bw’umurwa mukuru Harare.
Mugabe yapfiriye mu bitaro byo muri Singapour ku itariki ya 6 y’uku kwezi kwa cyenda aho yari amaze amezi yivuriza, nyuma y’imyaka hafi ibiri yari ishize ahiritswe ku butegetsi yamazeho imyaka 37.
Umuryango wa Mugabe wafashe icyemezo cyo kumushyingura mu muhango wo mu muhezo aha i Kutama, nyuma y’ibyumweru byari bishize ufitanye amakimbirane na leta.
Abaminisitiri bari bashatse ko umurambo we ushyingurwa mu irimbi ry’intwari i Harare. Ndetse hari hari imva yihariye yari ari kubakirwa muri iryo rimbi ryagenewe intwari zarwaniye kubohoza Zimbabwe.
Ariko umuryango we wavuze ko nyir’ubwite yari yarashatse gushyingurwa mu cyaro avukamo, iruhande ry’imva ya nyina Bona.
Nta bategetsi bakuru muri leta bari bari muri misa yo kumusezeraho mbere yuko ashyingurwa yabereye i Kutama ejo ku wa gatandatu, yari yitabiriwe n’ababarirwa mu magana.
BBC itangaza ko umuhango wateguwe na Leta utaritabiriwe cyane wo kumusezeraho wabereye i Harare ku itariki ya 14 y’uku kwezi kwa Cyenda.
Aha i Kutama, umupfakazi we Grace n’abana ba Mugabe baherekeje isanduku irimo umurambo we, yari ifurebye mu mabara y’icyatsi kibisi, umuhondo, umutuku n’umukara y’ibendera rya Zimbabwe.
Mugabe, warwanyije ubutegetsi bwa ba nyamucye bw’abazungu mu cyitwaga Rhodesia icyo gihe, yageze ku butegetsi nyuma yo kwigobotora ubukoloni bw’Abongereza mu mwaka wa 1980.
Ku ikubitiro, yashimagijwe nk’icyatwa mu kwibohora kw’Afurika, nuko nyuma ubutegetsi bwe bukomeza kugenda burushaho gupyinagaza abatavuga rumwe na we muri politike.
Amakuba mu bukungu no muri gahunda z’ubuhinzi yashegesheje iki gihugu cyigeze kuba ari icy’uburumbuke, bituma abaturage babarirwa muri za miliyoni basuhukira mu mahanga.
Mu mwaka wa 2017 ni bwo Mugabe yahiritswe n’abasirikare b’abajenerali. Uwigeze kumwungiriza Emmerson Mnangagwa yatowe nka Perezida mu mwaka ushize wa 2018.
[caption id=""attachment_145138"" align=""alignnone"" width=""700""] Mugabe yashyinguwe hari abantu bake[/caption]
[caption id=""attachment_145139"" align=""alignnone"" width=""700""] Umuryango wanze ko Mugabe ashyingurwa muri irimbi ry’intwari[/caption]
",https://bwiza.com/./?robert-mugabe-yashyinguwe-hari-abantu-mbarwa,Politics
Nduhungirehe yakozwe ku mutima n’igikorwa cya Meya w’Akarere ka Bugesera," Umunyamabanga wa Leta muri Minisiteri y’Ububanyi n’Amahanga Ushinzwe ibikorwa bya EAC, Amb. Olivier Nduhungirehe yashyize hanze ifoto ya Meya w’Akarere ka Bugesera, Richard mutabazi ari gukina n’umwana muto w’impunzi zivuye muri Libya. 
Mu ntangiro z’iki cyumweru, ku nshuro ya mbere u Rwanda rwakiriye impunzi 66 zari zaraheze muri Libya. Muri aba umuto yari afite amezi atatu. Ubu zicumbikiwe mu Karere ka Bugesera ahitwa Gashora.
Abinyujije ku rukuta rwe rwa Twitter, Amb. Nduhungirehe yashyizeho ifoto ya Meya Mutabazi ateruye ari nako akina n’umwana w’umuhungu muto Bwiza.com itabashije kumenya amazina n’imyaka ye.
[caption id=""attachment_145114"" align=""alignnone"" width=""680""]  Meya w’Akarere ka Bugesera akina n’umwana w’impunzi yavuye muri Libya/Ifoto: Twitter  [/caption]
Mu butumwa buherekeje ifoto, Nduhungirehe ati “ Uyu wambaye amadarubindi si Umunya-Eritrea cyangwa Umunya-Somalia uvuye muri Libya uri gukina n’umuhungu we nyuma yo kugera mu Rwanda. Ni Mutabazi Richard, Meya wa Bugesera uri guha ikaze umwana muto mwiza w’impunzi uvuye muri Libya.”

[penci_related_posts dis_pview=""no"" dis_pdate=""no"" title=""Izindi nkuru wasoma"" background="""" border="""" thumbright=""no"" number=""4"" style=""list"" align=""none"" withids="""" displayby=""recent_posts"" orderby=""rand""]
Meya Mutabazi asanzwe azwiho gukora udushya twinshi tudakorwa n’abandi bayobozi. Akenshi agaragara ari gukora siporo zitakorohera bagenzi be. Azwiho kuba ari umuyobozi wegera abaturage.
[caption id=""attachment_145115"" align=""alignnone"" width=""1200""] Meya Mutabazi Richard yakoze ku mutima wa Amb. Nduhungirehe/ Ifoto: Twitter [/caption]
 
",https://bwiza.com/./?nduhungirehe-yakozwe-ku-mutima-n-igikorwa-cya-meya-w-akarere-ka-bugesera,Politics
Bigomba guhinduka- Min. Shyaka," Minisitiri w’Ubutegetsi bw’igihugu Prof. Shyaka Anastase yasabye aborozi bo mu ntara y’iburasirazuba kwikubita gashyi bagakoresha neza inzuri bahawe na Perezida Kagame, bitaba ibyo bakabwamburwa. 
Perezida wa Repubulika Paul Kagame mu gihe cy’isaranganya ry’ubutaka mu ntara y’Uburasirazuba, yatanze inzuri 9,400.
Komisiyo ishinzwe kugenzura imikoreshereze n’imitunganyirize y’inzuri mu ntara y’Uburasirazuba itangaza ko mu igenzura yakoze mu nzuri 251, yasanze hari inzuri 107 zikoreye ariko zitabyazwa umusaruro, n’izindi 144 zidakoreye.
Iyi komisiyo yasabye bazageza mu kwezi kwa Gashyantare 2020 bataratunganya inzuri bahawe, bazazamburwa zigasubizwa Leta.
KT Press dukesha iyi nkuru ivuga ko Minisitiri Shyaka wari mu nama yahuje aborozi bo muri iyi ntara, yababwiye ko bigomba guhinduka, bitaba ibyo hakisungwa amategeko.
Ati “ Ubutaka buke dufite mu Rwanda, ntabwo twakwemera ko hari ubutabyazwa umusaruro. Bigomba guhinduka, kandi ntibyahinduka tutagiye mu mategeko. Abafite ubutaka bahawe na komisiyo, bugomba kubyazwa umusaruro byanze bikunze, bitaba amategeko agakurikizwa.”
Yakomeje avuga ko iyi migirire atari yo. Ati “ Ntabwo turi bwongere gutegereza, turifuza ko biba. Kugira urwuri wahawe ukaba utarubyaza umusaruro ni agahomamunwa.”
Yabwiye aborozi ko kuba Perezida wa Repubulika yarabahaye ubutaka bwo gukoreraho ubworozi ari uko abakunda, ariko ko abakunda kimwe n’abandi Banyarwanda bose, ku buryo ababufata nabi babwamburwa bugahabwa abandi.
[penci_related_posts dis_pview=""no"" dis_pdate=""no"" title=""Izindi nkuru wasoma"" background="""" border="""" thumbright=""no"" number=""4"" style=""list"" align=""none"" withids="""" displayby=""recent_posts"" orderby=""rand""]
Minisitiri Shyaka Anastase kandi yasabye aborozi gukora ubworozi butanga umusaruro, kuko intara y’Uburasirazuba ari nini kandi ikaba irimo inka nyinshi, bityo ko nta mpamvu n’imwe bafite yo kutabona umusaruro ukomoka ku bworozi ushimishije.
 
 
",https://bwiza.com/./?bigomba-guhinduka-min-shyaka,Politics
Nyabihu: Umupolisi yarashe umuturage ku manywa y'ihangu ahita apfa," Ahagana i saa sita z’amanywa kuri uyu wa Gatanu tariki 27 Nzeri 2019, mu kagari ka Kijote umurenge wa Bigogwe mu karere ka Nyabihu harasiwe umugabo witwa Habarurema Jean Claude bakundaga kwita Gasore bikekwa ko yari atwaye magendu y’inkweto, ahita apfa. 
Ababonye ibi biba bavuga ko uwo mugabo wari usanzwe acuruza inkweto yari ari mu modoka ituruka Rubavu igana Musanze afite agafuka karimo imiguru 10 y’inkweto, yabona polisi ibahagaritse agafata agafuka ke akiruka ari nabwo umupolisi yahise amwirukaho akamurasa amasasu ane ari nabyo byamuviriyemo urupfu.
Abo baturage bagaragazaga umujinya mwinshi bavuga ko ubwo umupolisi yamwirukankanaga yamurashe amasasu abiri amuhusha, nyuma akaza kumurasa andi abiri yamaze kumugeraho ndetse ngo akaba yabanje no kumukubita inshyi ebyiri.
Ni ibintu abaturage bavugaga ko byabarakaje cyane, ari nayo mpamvu bashatse gukora igisa n’imyigaragambyo bagahagarara mu muhanda banga ko umurambo w’uwishwe utwarwa, nubwo bitamaze akanya.
Umuvugisi wa polisi y’u Rwanda CP John Bosco Kabera yabwiye TV/Radio1 dukesha iyi nkuru ko ayo makuru ariyo koko ko abapolisi bari bacunze umutekano wo mu muhanda bahagaritse imodoka hakavamo umuntu ufite igikapu akiruka umupolisi yamurasa isasu rigafata mu cyico.
Ku bivugwa n’abaturage ko uwo muturage amasasu abiri ya nyuma yayarashwe yamanitse amaboko ku buryo yashobora gufatwa atishwe, umuvugizi wa polisi avuga ko harimo gukorwa iperereza ngo harebwe niba koko uwo mupolisi wari mu kazi yaba yakoresheje imbaraga z’umurengera akaba yabibabazwa.
Abaturage bo bifuza ko mu gihe byazagaragara ko uwo mupolisi yakoze ibidakwiye yazaza kuburanishirizwa mu ruhame, kuko ngo aribyo byabereka koko ko ntawe uri hejuru y’amategeko nta n’uwemerewe guhutaza umuturage.
Uyu Habarurema Jean Claude bakundaga kwita Gasore wapfuye arashwe n’umupolisi, nubwo yarasiwe mu murenge wa Bigogwe mu karere ka Nyabihu, yari asanzwe atuye mu murenge wa Nyakiliba mu karere ka Rubavu, akaba asize umugore n’abana batatu.
[caption id=""attachment_145094"" align=""alignnone"" width=""1024""] Abaturage bababajwe n’uburyo uyu muturage yarashwemo kandi ngo yari yafashwe[/caption]
",https://bwiza.com/./?nyabihu-umupolisi-yarashe-umuturage-ku-manywa-y-039-ihangu-ahita-apfa,Politics
Abayobozi b'Uturere batorewe gusimbura abaherutse kwegura no kweguzwa," Nyuma y’inkuru yabayeho mu minsi ishize y’iyegura n’iyeguzwa ry’abayobozi b’uturere, kuri uyu wa Gatanu tariki ya 27 Nzeri 2019, hatowe ababagiye kubasimbura kuri myanya. 
 Musanze : Nuwumuremyi Jeannine, wari umuyobozi mu kigo cy’igihugu gishinzwe iterambere ry’ubihinzi n’ubworozi RAB, ishami ry’Amajyaruguru rikorera mu karere ka Musanze, niwe watorewe kuyobora aka Karere.
Kamanzi Axelle, yatorewe kuba umuyobozi w’Akarere wungirije ushinzwe imibereho myiza y’abaturage, naho Andrew Rucyahanampuhwe atorerwa kuva Visi Meya ushinzwe iterambere ry’ubukungu.

Nuwumuremyi Jeannine yagize amajwi 198 atsinda Niyibizi Emmanuel wagize 72 mu gihe imfabusa zabaye ebyiri.
 Muhanga : Kayitare Jacqueline niwe watorewe kuyobora aka Karere n’amajwi 166 kuri 227, Barayavuga Jean Paul wamuguye mu ntege agira 59.
[caption id=""attachment_145044"" align=""alignnone"" width=""643""] Meya Kayitare Jacqueline[/caption]
 Ngoma : Mapambano Nyiridandi Cyriaque niwe utorewe kuba Umuyobozi wungirije w’Akarere ka Ngoma, ushinzwe iterambere ry’ubukungu, n’amajwi 181/246
[caption id=""attachment_145054"" align=""alignnone"" width=""1024""] Visi Meya Nyiridandi Cyriaque[/caption]
 Rubavu : Nzabonimpa Deogratias niwe watorewe kuba Umuyobozi wungirije w’Akarere ka Rubavu ushinzwe iterambere ry’ubukungu ku majwi 192 kuri 47 y’uwo bari bahanganye kuri uyu mwanya.
Ishimwe Pacifique niwe watorewe kuba Umuyobozi w’Akarere wungirije ushinzwe imibereho myiza y’Abaturage ku majwi 216 kuri 19 y’uwo bari bahanganye kuri uyu mwanya.
[caption id=""attachment_145052"" align=""alignnone"" width=""640""] Visi Meya, Ishimwe Pacifique[/caption]
 Nyamasheke:  Mukamasabo Appolonie w’imyaka 41 y’amavuko ni we watorewe kuba Umuyobozi w’aka Karere, akaba yari asanzwe yikorera ku giti cye, ari n’umuyobozi w’urugaga rushamikiye ku muryango FPR/Inkotanyi muri aka Karere.
[caption id=""attachment_145056"" align=""alignnone"" width=""680""] Meya Mukamasabo Appolonie[/caption]
Mukamasabo afite impamyabushobozi y’icyiciro cya 3 cya kaminuza mu bijyanye n’icungamutungo. Mbere yo gutorerwa kuba umuyobozi w’aka karere yabanje kurahira nk’umujyanama mushya muri Njyanama y’akarere ka Nyamasheke uhagarariye umurenge wa Ruharambuga.
 Ngororero : Mukunduhirwe Benjamine, yatorewe kuva Visi Meya ushinzwe imibereho myiza y’abaturage akaba yari asanzwe ari Umunyamabanga Nshingwabikorwa w’umurenge wa Hindiro.
[caption id=""attachment_145063"" align=""alignnone"" width=""1024""] Visi Meya Mukunduhirwe[/caption]
Uwihoreye Patrick w’imyaka 40 wari umunyamabanga Nshingwabikorwa w’Umurenge wa Gatumba, yatorewe kuba Visi Meya ushinzwe Iterambere ry’ubukungu.
 Karongi : Mukarutesi Vestine niwe watorewe kuyobora aka Karere, Niragire Theophile ni Visi Meya ushinzwe Ubukungu naho Mukase Valentine atorewe kuba Visi Meya ushinzwe imibereho myiza.
[caption id=""attachment_145062"" align=""alignnone"" width=""680""] Meya Mukarutesi  [/caption]
 
",https://bwiza.com/./?abayobozi-b-039-uturere-batorewe-gusimbura-abaherutse-kwegura-no-kweguzwa,Politics
Kagame yakuriye inzira ku murima abiha guha Afurika ibyo ikwiriye gukora," Perezida w’u Rwanda Paul Kagame yibukije abo mu burengerazuba ko bakwiye gucika ku muco wo kumva ko bari aho ngo babwire Abanyafrika icyo bakwiriye gukora. 
Kagame uri mu nama ya 74 muri Amerika, ibi yabivugiye mu kiganiro yahaye abanyeshuri, abarimu n’abandi banyacyubahiro bo muri Kaminuza ya Columbia kuwa Kane tariki ya 26 Nzeri uyu mwaka mu Mujyi wa Newyork.
Yavuze ko abo mu burengerazuba bagomba kumenya ko iyi myumvire yo gutanga amabwiriza ku banyafrika, nta mwanya ifite mu Isi ya none. Asaba ko habaho ubwubahane mu biganiro n’ubufatanye bubyarira inyungu impande zombi.
Umukuru w’Igihugu yavuze ko aho bigeze ubu amahitamo y’u Rwanda na Afurika akwiye kubahwa aho kugira ngo atangwe nk’amabwiriza.
Yemeza ko ubusanzwe Abanyafurika bagaragazwa nk’abatazi icyo bashaka, bityo n’abandi bakaba bari aho bagerageza kubatekerereza.
Ati “ Iyo ni yo myumvire iriho. Bimeze nk’aho ibyo tuzi, tubamo ndetse tubona bisaba ko hari undi uva ahandi akaza kubiha umugisha.”
Perezida Kagame yavuze ko hari n’abakuru b’ibihugu ubwabo batemera ibyo baba bakoze mu bihugu byabo, ahubwo bakirukira mu bitangazamakuru byo mu burengerazuba , ngo bibavuge neza.
Yavuze ko habaho abayobozi ba Afurika bahatwa ibibazo n’abo yise ab’ahandi’ ku bibera mu bihugu byabo.
Ati “ Benshi mu baperezida ba Afurika nanjye ndimo, bahura buri gihe n’ab’ahandi babahata ibibazo kuri buri kimwe bavuga ko kitagenda neza mu bihugu byacu.”
Yemeza ko akenshi usanga kunenga ibitagenda neza mu bihugu bya Afurika bitagendera ku bimenyetso bifatika, ngo ahubwo ni ku byiyumviro.
[penci_related_posts dis_pview=""no"" dis_pdate=""no"" title="""" background="""" border="""" thumbright=""no"" number=""4"" style=""list"" align=""none"" withids="""" displayby=""recent_posts"" orderby=""rand""]
Perezida Kagame ashimangira ko abaperezida bo muri Afurika nta wundi bagomba ibisubizo by’ibibera mu bihugu byabo uretse abaturage bayoboye. Avuga ko ari ukwibeshya kumva ko ibindi bihugu byamenya icyo igikwiriye Afurika kuko ifite impumbero yayo.
 
 
",https://bwiza.com/./?kagame-yakuriye-inzira-ku-murima-abiha-guha-afurika-ibyo-ikwiriye-gukora,Politics
Birangiye Robert Mugabe ajyanwe gushyingurwa mu cyaro,"Robert Mugabe wahoze ari perezida wa Zimbabwe agiye gushyingurwa ku rugo rwe ruri mu cyaro muri iyi weekend ahitwa Kutama mu karere ka Zvimba.
Ni nyuma yo guhangana hagati y’umuryango we na Leta buri ruhande rufite aho rwifuza ko uyu mugabo ashyingurwa.
Mu minsi ishize leta ya Zimbabwe yari yemeje ko Robert Mugabe azashyingurwa mu irimbi ry’intwari hanatangira imirimo yo kubaka aho azashyingurwa.
Ejo kuwa kane nimugoroba umurambo we waherekejwe na polisi ujyanwa mu aho avuka anafite urugo hitwa Zvimba nk’uko bivugwa n’umunyamakuru wa BBC i Harare.
Umurambo we umaze igihe ubitswe mu nzu nziza mu mujyi wa Harare utegereje aho uri kubakirwa mu irimbi ry’intwari i Harare.
Uwo mugambi ariko ubu wahindutse, Mugabe arashyingurwa muri iyi weekend mu muhango wihariye ku muryango.
BBC itangaza ko Minisitiri w’itumanaho Nick Mangwana yasohoye itangazo rivuga ko Guverinoma yemeye kumva ibyifuzo by’umuryango we.
Mu minsi ishize ubwo hariho guhangana, abategetsi bari batangaje ko Mugabe ari intwari y’igihugu atakiri umwihariko w’umuryango wifuzaga kumushyingura nk’umuntu wabo.
Umuryango we wakomeje kuvuga ko Bwana Mugabe atigeze yifuza ko abantu bamuhiritse ku butegetsi bazayobora imihango yo kumushyingura.
Bwana Mugabe yategetse Zimbabwe imyaka 37 ahirikwa n’abasirikare ku gitutu cya rubanda mu 2017, yapfuye mu ntangiriro z’uku kwezi afite imyaka 95
",https://bwiza.com/./?birangiye-robert-mugabe-ajyanwe-gushyingurwa-mu-cyaro,Politics
Biravugwa ko abasirikare b’u Burundi bambutse umupaka bajya muri Congo," Abaturage baturiye umupaka ugabanya Repubulika Iharanira Demokarasi ya Congo hamwe n’u Burundi, bavuga ko babonye ingabo z’u Burundi zambuka umupaka zijya muri Congo. 
Bavuga ko babonye izi nyeshyamba zambuka ikiyaga cya Tanganyika no mu kibaya cy’uruzi rwa Rusizi, bityo ko nta banga abasirikare b’u Burundi binjiye muri Congo aho bagiye guhangana n’inyeshyamba za Red-Tabbara.
Nk’uko bitangazwa n’ikinyamakuru Sosmedias/Burundi ngo aba basirikare bari bambaye impuzankano z’abasirikare b’u Burundi, bavuga ikirundi, ngo bakaba bagiye bambutswa n’ubwato buto, bati “Baje baciye mu kiyaga cya Tanganyika muri iyi minsi tatu”.
Abaturage bo mu gace ka Makobola, teritwari ya Fizi bemeza ko aba basirikare b’u Burundi bari bafite intwaro ziremereye, bigaragara ko bambariye urugamba.
Baciye i Makobola ngo bakomeza bajya mu misozi miremire ya Kito na Kilingi, muri gurupoma ya Kalungwe, Teritwari ya Uvira, muri Kivu y’Amajyepfo.
Abandi bahaye amakuru iki kinyamakuru bemeza ko babonye umurongo w’abasirikare b’u Burundi, bavugaga ikirundi mu gace ka Kazima na Swima, berekeza ku musozi wa Lusolo.
Intego y’aba basirikare binjiye mu gihugu cy’abandi, ngo ni uguhashya umutwe w’inyeshyamba za Red-Tabbara zirwanya Leta y’u Burundi. Izi nyeshyamba zikaba zikambitse muri teritwari ya Mwenga.
Umwe mu bayobozi b’ingabo mu Burundi iki kinyamakuru kitatangaje amazina, ngo yagihakaniye aya makuru, avuga ko nta ngabo z’u Burundi zinjiye muri Congo.
Aho ngo yagize ati “Baturutse mu nkambi y’impunzi z’Abarundi muri Tanzania, bakaba bifuza kwiyunga kuri bagenzi babo muri Congo, kubera ubwoba batewe no gucyurwa mu Burundi ku ngufu mu kwezi gutaha”.
Gusa ku ruhande rw’inyeshyamba za Red-Tabara ntacyo zari zabitangazaho.
 
",https://bwiza.com/./?biravugwa-ko-abasirikare-b-u-burundi-bambutse-umupaka-bajya-muri-congo,Politics
Intambara yongeye kuvuza ubuhuha mu Minembwe," Mu karere ka Minembwe muri Repubulika Iharanira Demokarasi ya Congo hongeye kuvugwa imirwano irimo kuba hagati y’abaturage bo mu bwoko bw’Abanyamulenge n’Abafulero, bityo abaturage bakaba barimo kuva mu byabo bagahunga. 
Gad Mukiza uyoboye aka Karere ka Minembwe yavuze ko izi ntambara ziri hagati y’Abanyamulenge ku ruhande rumwe hamwe n’Abafulero, Ababembe n’Abanyindu ku rundi ruhande.
Bwana Mukiza avuga ko zatangiriye muri Segiteri ya Tombwe iri muri ’Territoire ya Mwenga, mu ntangiriro z’uku kwezi, ubu zikaba zongeye gukaza umurego.
Akomeza avuga ko Leta ya Congo yagerageje koherezayo ingabo kugira ngo zigerageze guhosha iyo ntambara iri hagati y’abaturage.
Nk’uko BBC ibitangaza, ngo umunyamakuru wa Radio Televiziyo y’igihugu cya Congo, Mahoye Madiba Issa, uri mu karere ka Fizi, avuga ko izo ntambara zari zagabanije ubukana.
Ibi byabaye nyuma y’aho abategetsi batari bake, barimo abahagarariye MONUSCO bari bagendereye ako karere kugira ngo gashakirwe amahoro.
Avuga ko mu minsi ishize iyi mirwano yari yahoshejwe ariko ubu ikaba yongeye gukara cyane.
Mukiza avuga ko kuva kera Leta za Congo zagiye zinanirwa guhosha iyi mirwano y’amoko. Ati ""Ni Abanyamulenge barwana n’abaturanyi babo b’Abafulero, Ababembe n’Abanyindu. Ni ikibazo kigenda kigaruka kigafata isura y’amoko"".
Akomeza avuga ko hari abanyapolitiki baba bafite inyungu muri iyi mirwano bityo bagakomeza kuzitiza umurindi. Kugeza ubu ngo Komine Minembwe yonyine ibarizwamo impunzi zisaga 49.500 ahanini zigizwe n’Abanyamulenge.
",https://bwiza.com/./?intambara-yongeye-kuvuza-ubuhuha-mu-minembwe,Politics
Jacques Chirac wabaye Perezida w'Ubufaransa yapfiriye mu biganza by'umuryango we," Jacques Chirac wahoze ari Perezida w’Ubufaransa imyaka ya nyuma y’ubutegetsi bwe ikarangwa n’ibibazo bya ruswa, yapfuye kuri uyu wa kane tariki ya 26 Nzeri 2019, afite imyaka 86. 
Umukwe we yabwiye ibiro ntaramakuru AFP, ati: ""Perezida Jacques Chirac yapfuye muri iki gitondo akikijwe n’umuryango we, mu mahoro"". Inteko ishingamategeko y’Ubufaransa yafashe umunota wo kumwibuka.
Jean-Claude Juncker, Perezida w’akanama k’Uburayi wahoze ari na Minisitiri w’intebe wa Luxembourg, yavuze ko ""ashenguwe"" no kumenya inkuru y’urupfu rwa Bwana Chirac.
Amagambo y’umuvugizi we yasubiwemo agira ati: ""Uburayi ntabwo bubuze gusa umunyapolitike w’umuhanga, ahubwo perezida [Juncker] anabuze inshuti ye magara"".
Biteganyijwe ko Perezida Emmanuel Macron aza kugeza ijambo kuri televiziyo ku baturage b’iki gihugu mu kwibuka Bwana Chirac, saa mbiri z’ijoro ku isaha yo mu Bufaransa (ari nayo saha yo mu Rwanda no mu Burundi).
Mu itangazo yasohoye, uwahoze ari Perezida w’Ubufaransa FranÃ§ois Hollande yagaragaje icyubahiro aha Bwana Chirac agira ati: ""Ndabizi ko uyu munsi, abaturage b’Ubufaransa, uko imyemerere yabo yaba itandukanye kose, bamaze kubura inshuti"".
Bwana Chirac yategetse Ubufaransa kuri manda ebyiri ndetse ashyira igihugu cye mu buryo bwo gukoresha ifaranga rimwe rihuriweho i Burayi rya Euro.
Rimwe mu mavugurura ya politike akomeye yakoze, ni ukuvana igihe cya manda ya perezida ku myaka irindwi ikajya kuri itanu.
Yabonywe nk’ishingiro ry’abatari bashyigikiye ko urugaga rw’amahanga arangajwe imbere na Leta Zunze Ubumwe z’Amerika atera Iraq mu mwaka wa 2003.
Yabaye Perezida guhera mu mwaka wa 1995 kugera mu mwaka wa 2007, kuva icyo gihe ubuzima bwe bukomeza kuba bubi.
Yanabaye Minisitiri w’intebe, ariko aza kugorwa n’urukurikirane rw’ibibazo bya ruswa.
Mu mwaka wa 2011, urukiko rwamuhamije icyaha cyo kunyereza umutungo wa rubanda ubwo yari umukuru w’umurwa mukuru Paris.
Mu mwaka wa 2005 yarwaye indwara y’imitsi yo mu bwonko, nuko no mu mwaka wa 2014 umugore we Bernadette avuga ko umugabo we atazongera kugira icyo avugira mu ruhame kuko afite ibibazo byo kwibuka, nkuko bivugwa n’ibitangazamakuru byo mu Bufaransa.
Yabaye Perezida wa kabiri w’Ubufaransa umaze igihe kirekire ku butegetsi nyuma y’intambara, inyuma y’uwamubanjirije FranÃ§ois Mitterrand.
Yavutse mu mwaka wa 1932, se akaba yari umukuru wa banki waje kuba umuyobozi mukuru wa kompanyi ikora indege ya Dassault.
",https://bwiza.com/./?jacques-chirac-wabaye-perezida-w-039-ubufaransa-yapfiriye-mu-biganza-by-039-umuryango-we,Politics
HRW ivuga ko imfu z’abatavuga rumwe na Leta mu Rwanda ziteye icyikango," Umuryango Uharanira Uburenganzira bw’Ikiremwamuntu (HRW) utangaza ko imfu z’abatavuga rumwe na Leta y’u Rwanda ziteye ukwikanga ugereranyije n’isura rufite ku ruhando mpuzamahanga ku kugendera ku mategeko. 
Umuyobozi wa HRW muri Afurika yo hagati, Lewis Mudge avuga ko ubusanzwe u Rwanda rufite isura nziza mu mahanga ku kubaha uburennganzira bwa muntu ariko ko bigaragara ko muri iki gihugu hari ukwibasira no guhotera abatavuga rumwe n’ubutegetsi.
Ati “ Kubona iki kinyuranyo biteye ukwikanga.”
Umuyobozi wa Amnesty International mu Karere ka Afurika y’Iburasirazuba u Rwanda ruherereyemo, Joan Nanyuki avuga ko u Rwanda rukwiye gushyira imbaraga mu gukora iperereza ku bantu baba bihishe inyuma y’ubwicanyi bw’abatavuga rumwe n’ubutegetsi.
Avuga Ku rupfu rw’umuhuzabikorwa w’ishyaka FDU-Inkingi ritaremerwa mu Rwanda, Sylidio Dusabumuremyi rwabaye mu ntangiro z’icyumweru, Nanyuki yagize ati “ Urupfu rwa Sylidio Dusabumuremyi ruteye impungenge.”
Nanyuki yasabye u Rwanda gukora iperereza ryimbitse kandi ryigenga ku rupfu rwa Dusabumuremyi ndetse no ku mfu zabayeho ku bandi bari muri opozisiyo.
HRW ivuga ko Umuryango w’Abibumbye ugomba gusaba u Rwanda ibisobanuro binyuze mu mucyo ku iyicwa n’ifungwa ry’abatavuga rumwe narwo.
[penci_related_posts dis_pview=""no"" dis_pdate=""no"" title=""Izindi nkuru wasoma"" background="""" border="""" thumbright=""no"" number=""4"" style=""list"" align=""none"" withids="""" displayby=""recent_posts"" orderby=""rand""]
Mu maraporo menshi ya HRW u Rwanda rwakunze gutungwa agatoki inshuro nyinshi ko ruhutaza abatavuga rumwe narwo. Ibi birego rwabiteye utwatsi ahubwo ruvuga ko ruhagaritse gukorana n’uyu muryango uharanira uburenganzira bwa muntu. U Rwanda rwavuze ko raporo z’uyu muryango ziba zibogamye.
 CJA News
 
",https://bwiza.com/./?hrw-ivuga-ko-imfu-z-abatavuga-rumwe-na-leta-mu-rwanda-ziteye-icyikango,Politics
Nyamasheke: Ba Gitifu bane b'Imirenge beguye," Abanyamabanga Nshingwabikorwa b’Imirenge Ine yo mu Karere ka Nyamasheke, Intara y’Iburengerazuba, beguye ku mirimo ku bw’impamvu bise izabo bwite. 
Abeguye ni Niyonzima Jacques wari Gitifu w’Umurenge wa Kagano, Ngendahimana LÃ©opold wayoboraga Umurenge wa Bushekeri, Ndindayino J.Claude wayoboraga uwa Mahembe na Muyisenge Maurice wayoboraga uwa Rangiro.
Mu kiganiro na Bwiza.com, umuyobozi w’Akarere ka Nyamasheke w’agateganyo, Ntaganira JosuÃ© Michel yavuze ko amabaruwa y’ubwegure bwabo yamugezeho saa Mbiri zo kuri uyu wa Kane tariki ya 26 Nzeri 2019.
Avuga ko yahise yakira ubwegure bwabo kandi ngo beguye ku mpamvu zabo bwite, aho bavugaga ko hari ibindi bagiye gukora, ibi bikaba ngo ari ibisanzwe.
Abajijwe niba nta makosa baba bavugwaho akaba ariyo abaye nyirabayazana, Meya Ntaganira yasubije agira ati"" Mu kazi amakosa yo ntiyabura, ariko amabaruwa twakiriye avuga ko beguye ku bushake bwabo,uwaba afite ibyaha cyangwa amakosa yakoze mu kazi yabibazwa n’izindi nzego,twe icyo tumaze gukora ni ukwakira ariya mabaruwa no kwemera icyifuzo cyabo.""
Yasabye abaturage kumva ko nta gikuba cyacitse, ko batazabura serivisi za buri munsi baba bashaka ku murenge, mu minsi iri imbere hakazakorwa ibizamini byo gushaka ababasimbura, hagati aho harebwa umwe mu bakozi akaba ari muri uwo mwanya by’agateganyo.
Aba bayobozi beguye bakurikira Meya Kamari AimÃ© Fabien wakuweho icyizere na njyanama y’aka Karere ku wa 4 Nzeri uyu mwaka. Biteganijwe ko ku wa Gatanu tariki ya 27 Nzeri 2019, hazatorwa Meya mushya.
",https://bwiza.com/./?nyamasheke-ba-gitifu-bane-b-039-imirenge-beguye,Politics
Kigali: Hari abanyeshuri bakiga bahagaze," Bamwe mu banyeshuri bo mu bigo by’amashuro mu Mujyi wa Kigali barakiga bahagaze kubera ubucucike mu byumba by’amashuri bigiramo. 
Mu kigo cy’amashuri abanza cya Ngara, giherereye mu murenge wa bumbogo mu Karere ka Gasabo, Umujyi wa Kigali, aho nibura ishuri rimwe ririmo abana hati ya 80 na 100 mu gihe nibura ishuri ryakabaye ririmo 45.
Iyi niyo mpamvu yatumye hari undi mubare w’abanyeshuri biga bahagaze n’ubwo bizwi ko bibangamira imyigire yabo.
Abanyeshuri baganiriye na RadioTv10 bagaragaje ko ibi bituma badatanga umusaruro baba bitezweho, aho benshi bahamije ko urusaku rutuma batumva neza ijwi rya mwarimu.
Umwe muri aba banyeshuri yagize ati:""...Urusaku ruba ari rwinshi cyane, umwe akavugira aha undi hariya maze mwarimu yavuga ukumva ntakijyamo pe.""
Umuyobozi w’iki kigo cy’amashuri, bwana Hagenimana Joel yabwiye avuga ko nabo icyo kibazo kibahangayikishije akaba ariyo mpamvu batangiye kwishakamo ibisubizo.
Yagize ati ""Ngira ngo mwabibonye ko natwe iki kibazo kiduhangayikishije ariko ku bufatanye n’ababyeyi ubu turi kubaka icyumba kimwe kugira ngo turebe ko hari icyo cyadufasha mu guca ubucucike muri iki kigo.""
Minisiteri y’Uburezi iravugako hari gahunda rusange bafite yo guca ubucucike mu gihugu aho bafite gahunda yo kubaka ibyumba byamashuri bisaga 1150 muri uyumwaka wa 2019 ndetse n’ibyumba 2070 mu gihe cy’imyaka itatu mu turere twose tw’igihugu.
",https://bwiza.com/./?kigali-hari-abanyeshuri-bakiga-bahagaze,Politics
Perezida Nkurunziza akomeje gutsimbarara ku ijambo," Umuvugizi wa Perezida Nkurunziza w’u Burundi atangaza ko ibyo yavuze atazisubiraho, ko ataziyamamaza mu matora y’umukuru w’igihugu ateganijwe mu mwaka utaha wa 2020, ngo n’ubwo bwose hari ababimusaba. 
Jean-Claude Karerwa, umuvugizi wa Perezida Nkurunziza yabitangaje kuri uyu wa Gtatatu tariki ya 25 Nzeri 2019, mu kiganiro abavugizi b’inzego za Leta bagiranye n’abanyamakuru.
Karerwa avuga ko n’ubwo hari benshi bakomeza gusaba Nkurunziza kwiyamamaza ariko ko ntacyo byahindura ku cyemezo we ubwe yifatiye.
Yagize ati ""Ni ibisanzwe ko abantu bakunda umuntu, ariko kandi nagira ngo menyeshe ko hari n’abatifuza ko yakomeza nk’umukuru w’igihugu. Uko bimeze rero, ntihakagire abishinga ibyo abantu baririmba, nta wabuza abantu kuririmba no gutangaza ibitekerezo byabo kuko ni uburenganzira bwabo"".
Akomeza avuga ko Nkurunziza atahindukira ku ijambo ""Ntihagire uwibwira cyangwa ngo arote ko ishyaka CNDD-FDD rishobora kubura abiyamamaza, si nkekeranya, ishyaka rifite abifuza kuyobora igihugu benshi"".
Perezida Pierre Nkurunziza ayoboye u Burundi kuva mu 2005, mu 2015 yiyamamarije manda ya gatatu biteza imvururu cyane kubera ko abaturage bose batayivugagaho rumwe, bityo biviramo bamwe kuhaburira ubuzima, abandi barafungwa, ibihumbi by’abaturage birahunga,...
 
 
",https://bwiza.com/./?perezida-nkurunziza-akomeje-gutsimbarara-ku-ijambo,Politics
FÃ©lix Tshisekedi ni igikoresho cya Kabila- Adolphe Muzito wabaye Minisitiri w'Intebe,"Adolphe Muzito wabaye Minisitiri w’Intebe wa Repubulika Iharanira Demukarasi ya Congo kuva mu 2008 kugeza mu 2012 yatangaje ko Perezida FÃ©lix Tshisekedi yahinduye intego yari afite ataragera ku butegetsi, ku buryo yabaye igikoresho cya Joseph Kabila.
Mu magambo Muzito yakoresheje, yagize ati: "" Tshisekedi asigaye avuga ururimi rwa Kabila ku buryo yabaye igipupe (igikoresho) cy’ingoma yatambutse na Kabila ubwe.""
Nk’uko Politico.CD ikomeza ibivuga, ashinja Kabila kwiva muri bagenzi be bari bafite umugambi wo gushakira ubutabera abapfuye baharanira demukarasi ndetse n’amatora.
"" Yari uwacu ubwo urugamba rwari ruribanyije ariko ubu yamaze guhindura uruhande. Ubu asigaye avuga ururimi rwa Kabila n’ishyaka rye rya FCC bahuje muri iki gihe.
Muzito ahamya ko Tshisekedi atari mu ruhande rw’abaturage ayoboye, yamaze guhindura ubutumwa bwe, ntabwo ashakira ubutabera ababyeyi ndetse n’inzirakarengane zitegereje kurenganurwa.
Adolphe Muzito ni umwe mu batemera ko Tshisekedi yatsindiye kuba Perezida w’iki gihugu, akaba ari mu bagize ihuriro ritavuga rumwe n’ubutegetsi rya LAMUKA rihuriwemo na MoÃ¯se Katumbi, Martin Fayulu na Jean Pierre Bemba.
Uretse no kutumva neza umusaruro wavuye mu matora kwa bamwe nka Fayulu na Muzito, iri huriro ntiryigeze rivuga kimwe n’ishyaka rya CACH rya Tshisekedi ku mpamvu y’umwanzuro yafashe wo gusangira imyanya y’ubuyobozi; cyane nk’Inteko Ishinga Amategeko yiganjemo abo mu ishyaka rya FCC.
Amatora ya Perezida w’iki gihugu yavaye ku wa 30 Ukuboza 2019, muri Mutarama Tshisekedi atangazwa ko yayatsinze. Yemeye gusangira imyanya y’ubuyobozi n’ishyaka FCC rya Kabila; ribona imyanya 342 muri 485 mu nteko ishinga amategeko na 42 muri 65 ya guverinoma.
",https://bwiza.com/./?felix-tshisekedi-ni-igikoresho-cya-kabila-adolphe-muzito-wabaye-minisitiri-w-039-intebe,Politics
Uhagarariye Ethiopia muri LONI yatangajwe n'ijambo rya Perezida kagame," Uhagarariye Ethiopia mu Muryango w’Abibumbye (LONI), Taye Atske Selassie avuga ko yatunguwe n’ijambo ryavuzwe na Perezida Paul Kagame bitewe n’indeshyo yaryo n’ibyari biri kubiyemo. 
Perezida Kagame yitabiriye inama ya 74 y’Umuryango w’Abibumbye, yitabiwe n’abakuru b’ibihugu na za Guverinoma.
Amb. Taye Selassie uri muri iyi nama wasaga nk’aho yatangaye yavuze ko Perezida Kagame yavuze ijambo ry’igihe gito ariko ryuzuye ubutumwa bw’ingenzi.
Abinyujije ku rukuta rwe rwa Twitter, Taye yagize ati “ Perezida Kagame yavuze imbwirwaruhame mu minota itagrera ku munani. Birashoboka ko iri mu mbwirwaruhame ngufi ariko ifite uburemere, itanga ubutumwa kandi irasa ku ntego mu mateka y’inama rusange ya LONI.”

Taye yatangariye ijambo rya Perezida Kagame mu gihe hari abayobozi bazwiho gufata igihe kirekire mu mbwirwaruhame zabo mu nama za LONI. Abenshi ahanini ni abaranzwe no kwamagana abo mu burengerazuba bw’Isi bitewe na politiki zabo.
[caption id=""attachment_144864"" align=""alignnone"" width=""691""]  Amb, Taye Selassie watangajwe n’imbwirwaruhame ya Perezida Kagame  [/caption]
",https://bwiza.com/./?uhagarariye-ethiopia-muri-loni-yatangajwe-n-039-ijambo-rya-perezida-kagame,Politics
Perezida Trump mu mazi abira," Perezida wa Leta Zunze Ubumwe za Amerika, Donald Trump agiye gukorwaho iperereza ryimbitse ku byo ashinjwa byo gusaba mugenzi wa Ukraine guhangana n’uwo ariwe wese umurwanya. 
Perezida w’Inteko Nshingamategeko ya USA, Nancy Pelosi, avuga ko Perezida Trump ategerejwe kwiregura ku byo ashinjwa. Ku ruhande rwa Trump akabihakana avuga ko ari ukubeshyerwa.
Perezida Trump ashinjwa kugirana ikiganiro na mugenzi we wa Ukraine ngo akamutera ubwoba ko azahagarika imfashanyo ya gisirikare.
Aha rero ngo ni ugushaka ko Ukraine ikora iperereza ku bivugwa ko uwahoze ari uwungirije Perezida w’iki gihugu Joe Biden, n’umuhungu we Hunter bariye ruswa.
Bwana Trump aremeza ko yavuganye na Perezida Volodymyr Zelensky wa Ukraine ku byerekeye Joe Biden, ariko akavuga ko yamuburiye ko ashobora guhagarika imfashanyo ya gisirikare ariko ko impamvu yavuzwe atari ukuri.
Pelosi avuga ko Bwana Trump ""Yarenze ku amategeko"", akavuga ko ibyo yakoze bihabanye n’ibyo itegekonshinga rimwemerera.
Ati ""Muri iki Cyumweru, umukuru w’igihugu yemeye ko yasabye Perezida wa Ukraine ko yafata ingingo yamworohereza muri politiki ye. Ategerejwe kwiregura"".
Nancy Pelosi ni uwo mu ishyaka ry’Aba DÃ©mocrates. Ku bwa Trump avuga ko bagamije kumuharabika ndetse ko bari bagambiriye kumubuza kujya mu nama ya Loni.
Arahakana ibyo ashinjwa agira ati ""Nta n’ubwo bari babona urwandiko rw’ibyo twavuganye, uko ni uguharabika umuntu"". Yemeza ko uyu munsi ku wa Gatatu ashyira hanze ibyo yaganiriye na Perezida wa Ukraine byose.
Ibi bije nyuma y’aho Umudepite uhagarariye leta ya Minnesota muri Amerika, Ilhan Omar atangarije ko ari ikibazo cy’igihe gusa naho kweguza Perezida Trump byo bigomba kubaho.
Ubushakashatsi buheruka kwerekana ko abanyamerika 6 ku 10 batekereza ko perezida wabo adakwiye kweguzwa.
Madamu Omar we avuga ko ari ikibazo cy’igihe bizabera gusa naho ubundi Bwana Trump agomba kweguzwa, nubwo bwose bizakorwa ku bushake bw’abaturage.
Mu kiganiro yahaye CNN, uyu mugore wavukiye i Mogadishu usanzwe atumvikana na Bwana Trump, yavuze ko na Perezida Richard Nixon ajya kweguzwa ari uku byari bimeze.
Yavuze ko ku gihe cya Nixon abaturage benshi batari babishyigikiye, ati:” Abaturage ubu yenda koko ntibabyemera ariko uko iperereza rigaragaza amakuru bazagenda bahindura uruhande”.
Madamu Omar avuga ko bikwiye ko abanyamerika bahabwa amakuru ku “byaha n’imyitwarire mibi” bya perezida mu gihe yari muri uyu mwanya kugira ngo bumve impamvu akwiye kweguzwa.
 
",https://bwiza.com/./?perezida-trump-mu-mazi-abira,Politics
Burundi: Imbonerakure zakubise bunyamaswa umuturage bimuviramo gupfa,"  Umuyoboke w’ishyaka CNL muri Komini Gihogazi, Intara ya Karusi yapfuye ku wa Mbere tariki ya 23 Nzeri 2019, nyuma y’inkoni yakubiswe n’urubyiruko rw’Imbonerakure, rubarizwa mu ishyaka riri ku butegetsi, CNDD-FDD. 
Abaturage bo muri aka gace basaba ko ubutabera bwahagurukira izi Mbonerakure zidahwema kuburabuzanya n’abayoboke b’ishyaka CNL rirwanya Leta y’u Burundi, by’umwihariko rikaba irya Agathon Rwasa.
Amakuru atangazwa na RPA, avuga ko mu ijoro ryo ku Cyumweru tariki ya 22 Nzeri 2019, Imbonerakure zagiye mu rugo rw’uwitwa JÃ©rÃ©mie Ntaconimariye ku musozi wa Gashikanwa, ngo zimusaba gusohoka mu nzu zimujyana ahantu zise ’mu Ihaniro’, ngo zihanira abarwanya Leta.
Agejejwe mu Ihaniro, ngo JÃ©rÃ©mie Ntaconimariye yakubiswe bunyamaswa agera aho agwa muri coma. Ku wa Mbere ahagana saa yine z’agasusuruko uyu muyoboke wa CNL ashiramo umwuka.
Mu gihe umuryango wa Ntaconimariye usaba ubutabera, ngo abayoboke ba CNL bararebana ay’ingwe n’Imbonerakure, hagamijwe umugambi wo kwihorera.
",https://bwiza.com/./?burundi-imbonerakure-zakubise-bunyamaswa-umuturage-bimuviramo-gupfa,Politics
Mu byumweru bibiri u Rwanda ruritegura kwakira impunzi n'abimukira bari muri Libya- Perezida Kagame," Perezida wa Repubulika, Paul Kagame, wari mu nama i New York muri Leta Zunze Ubumwe za Amerika, yavuze ko mu minsi mike iri imbere u Rwanda ruzakira impunzi n’abimukira bari mu nkambi muri Libya. 
Yabitangaje mu nama yabaye kuri uyu wa Kabiri tariki ya 24 Nzeri 2019, ya 74 y’umuryango w’Abibumbye, yitabiwe n’abakuru b’ibihugu na za Guverinoma.
Muri iyi nama ubwo yagezaga ijambo ku bakuru b’ibihugu na za Guverinoma bitabiriye iyi Nteko rusange ya Loni, nibwo Perezida Kagame yakomoje ku myiteguro y’u Rwanda yo kwakira izi mpunzi.
Yagize ati ""Mu byumweru biri imbere, u Rwanda ruritegura kwakira no gufata neza impunzi n’abimukira bari mu nkambi muri Libya"".
Umukuru w’igihugu yakomeje ashima inkunga y’uyu muryango w’Abibumbye biciye mu ishami ryawo rishinzwe impunzi (UNHCR) ndetse n’iy’umuryango w’Ibihugu bya Afurika. Aho yagize ati ""Inkunga ya UNHCR na AU yabaye ingenzi cyane"".
U Rwanda rwagize iki cyifuzo mu 2017 nyuma y’amashusho yasakaye yerekana Abanyafurika barimo gucururizwa muri Libya, yumvikanamo abagabo baciririkanya umwe akagenda azamura igiciro, utanze menshi akegukana abacakara be.
Ni ibintu byatunguye inzego nyinshi zitiyumvishaga ko ubwo bucuruzi bugikorwa mu kinyejana cya 21. Icyo gihe u Rwanda rwahise rwemera gutanga ubufasha mu gusubiza iwabo abimukira bageze muri Libya bavuye mu bihugu bitandukanye cyangwa gucumbikira abazaba babyifuje.
N’ubwo hari benshi bagiye bavuga ko u Rwanda rufite izindi nyungu mu kwakira izi mpunzi ndetse ko rwahawe amafanga ngo ruzakire, rwabiteye utwatsi nk’uko Minisitiri ushinzwe ibikorwa by’ubutabazi, Kamayirese Germaine, yabyemeje agira ati ""U Rwanda nta mafaranga rwakiriye"".
Amasezerano yo kwakira izi mpunzi yashyizweho umukono ku wa 10 Nzeri 2019, hagati y’u Rwanda Umuryango wa Afurika yunze Ubumwe (AU) n’Ishami ry’Umuryango w’Abibumbye ryita ku mpunzi, UNHCR.
Ni impunzi 500 u Rwanda rugiye kwakira, zikazacumbikirwa by’agateganyo mu nkambi ya Gashora mu Karere ka Bugesera.
UNHCR ivuga ko u Rwanda rwari rusanzwe rucumbikiye impunzi zisaga ibihumbi 140 ziganjemo Abanye-Congo n’Abarundi, n’izindi zituruka mu bihugu bya Afghanistan, Angola, Repubulika ya Centrafrique, Chad, Eritrea, Ethiopia,...
[caption id=""attachment_144819"" align=""alignnone"" width=""1024""] Ni inteko rusange ya Loni ya 74 yitabiriwe n’abakuru b’ibihugu na za Guverinoma[/caption]
[caption id=""attachment_144820"" align=""alignnone"" width=""1024""] Perezida Kagame ageza ijambo ku bitabiriye iyi nama ya Loni[/caption]
",https://bwiza.com/./?mu-byumweru-bibiri-u-rwanda-ruritegura-kwakira-impunzi-n-039-abimukira-bari-muri-libya-perezida-kagame,Politics
Imyaka ibiri irihiritse Andrew Mwenda atitabira inama z'abajyanama ba Perezida Kagame," Inararibonye mu mwuga w’itangazamakuru ikomoka muri Uganda, Andrew Mwenda yagize icyo avuga ku bibazaga impamvu bubaye ubugira kabiri atitabira inama z’abajyanama ba Perezida Paul Kagame w’u Rwanda. 
Andrew Mwenda yagizwe umwe mu bagize itsinda ry’abajyanama ba Perezida Kagame na Leta y’u Rwanda, Presidential Adversory Committee (PAC) mu 2011 mu nama yabereye mu Mujyi wa New York nk’uko Chimpreports dukesha iyi nkuru ibitangaza.
PAC igizwe n’abantu 23 b’inarararibonye mu bintu bitandukanye ndetse bakaba bakomoka mu bihugu bitandukanye.
Mwenda ntiyitabiriye inama y’abajyanama yabaye ku Cyumweru gishize muri Amerika, ingingo yatumye benshi batangira kwibaza impamvu yabyo.
Benshi batekereza ko kutitabira kwa Mwenda byaba byaratewe no kuba umubano w’u Rwanda na Uganda utameze neza, bityo ko na Mwenda yaba atakibarizwa muri PAC.
Andrew Mwenda kuwa Mbere tariki ya 23 Nzeri uyu mwaka yavuganye na Chimpreports avuga ku by’aya makuru. Yavuze ko atazi niba yaba yarirukanwe kuko ngo ntarabimenyeshwa gusa yemeje ko hashize igihe atagera aho PAC yateraniye.
Yagize ati “ Ntabyo nzi. Sinigeze menyeshwa ko nakuwemo [muri PAC]. Maze imyaka ibiri ntitabira inama za PAC.”
Mwenda ntiyigeze atanga impamvu yaba akeka ituma adatumirwa mu nama za PAC kugeza ubwo imyaka ibiri yihirika. Yemeza ko hari izindi nama nyinshi za PAC atigeze yitabira.
[penci_related_posts dis_pview=""no"" dis_pdate=""no"" title=""Izindi nkuru wasoma"" background="""" border="""" thumbright=""no"" number=""4"" style=""list"" align=""none"" withids="""" displayby=""recent_posts"" orderby=""rand""]
Perezida Kagame wari uyoboye inama ya PAC yari itarimo Andrew Mwenda yashimiye abagize PAC. Yavuze ko hari aho igihugu cyavuye n’aho kigeze n’ubwo ngo inzira ikiri ndende.
 
 
",https://bwiza.com/./?imyaka-ibiri-irihiritse-andrew-mwenda-atitabira-inama-z-039-abajyanama-ba-perezida-kagame,Politics
RDC: Abasirikare ba FARDC bari basinze barashe urufaya mu baturage bica Batandatu," Abasivile batandatu bishwe n’igisirikare (FARDC) cya Repubulika Iharanira Demokarasi ya Congo, mu ijoro ryo ku Cyumweru tariki ya 22 Nzeri 2019, mu gace ka Oicha, Teritwari ya Beni mu Ntara ya Kivu y’Amajyaruguru. 
Radio Okapi itangaza ko aba baturage barashwe mu buryo budasobanutse nyuma y’aho umuntu wa mbere agize icyo abitangazaho ku wa Mbere w’iki cyumweru. Yavuze ko abasirikare basaga nk’abasinze ba FARDC barashe urufaya mu baturage, nabo barakaye bica umwe muri bo.
Bitangazwa ko hari saa moya z’ijoro, harimo kugwa imvura nyinshi, abaturage bo muri Oicha batungurwa n’urufaya rw’amasasu, ubwo bagendaga bagana aho abo basirikare bari bari mu nzu y’umuturage.
Aba basirikare ngo bahise babarasaho ari abantu batandatu barimo abagabo babiri n’abagore bane, barimo n’umugore w’umuyobozi w’ako gace byabereyemo.
Umuvugizi wa Sosiyeti Sivile muri Beni, Janvier Kasereka, yagize ati ""Abantu batandatu bishwe, ni abasivile, hakiyongeraho umusirikare umwe washyamiranye n’urubyiruko rwigaragambyaga muri iryo joro. Ubwo bageragezaga kwigaragambya nibwo babonye umusirikare wasinze batangira kumwegera birangira bamwiciye aho, bityo bose hamwe bahapfira ari Barindwi"".
Umuvugizi wa Operasiyo Sokola 1, muri iyi Ntara, Major Mak Azukayi, yavuze ko umuyobozi w’ingabo ziri muri ibi bitero (Sokola1) ndetse n’umwunganizi mu by’amategeko wa FARDC bageze ahabereye ubu bwicanyi, basaba abaturage gutuza mu gihe hagikorwa iperereza.
",https://bwiza.com/./?rdc-abasirikare-ba-fardc-bari-basinze-barashe-urufaya-mu-baturage-bica-batandatu,Politics
Leta y'u Burundi yataye muri yombi abanye Congo basaga 90," Abanyeshuri basaga 90 bakomoka muri Repubulika Iharanira Demokarasi ya Congo, batangiye gutabwa muri yombi ku wa Gatatu tariki 18 Nzeri 2019, mu Burundi bashinjwa kuhaba batabifitiye uburenganzira, ibi byatumye bagenzi babo bigaragambya basaba ko barekurwa. 
Bitangazwa ko abanyeshuri b’Abanye Congo biga mu Burundi basaga ibihumbi birindwi, muri kaminuza cyane cyane iz’i Bujumbura.
Perezida w’Ihuriro ry’abanyeshuri b’abanye Congo biga mu Burundi, Vital Cirhuza, aganira na BBC, yagize ati ""Bavuze ko tudafite Viza, gusa ni icyasha kuko abenshi muri twe tuba turi hano dukoresha ikarita ya CPGL"".
Asobanura iby’iyi karita bakoreshaga, yavuze ko ibihugu bihuriye mu muryango CPGL, cyane cyane ku birenana n’urujya n’uruza rw’abantu ndetse n’ibicuruzwa hagati ya Burundi, RDC n’u Rwanda, abaturage babyo bafite uburenganzira bwo guhabwa ikarita y’amezi atatu ariko ishobora kongererwa igihe yashize, ikabemerera kugera mu kindi.
M. Cirhuza avuga ko n’ubwo bafashwe ntacyo CPGL yari yabitangazaho ndetse na Minisiteri y’umutekano mu burundi yafashe aba banyeshuri ikaba ntacyo yari yabivugaho.
Cirhuza "" Ibikorwa byose birebana n’amasomo twabihagaritse, ni ikibazo cy’ububanyi n’amahanga, umwanya twakagombye kuba turimo nk’abanyeshuri ni mu ishuri ntabwo ari muri gereza"".
Ibi bibaye mu gihe FÃ©lix Tshisekedi wa RD Congo aherutse kugirira uruzinduko mu Burundi [Muri Kamena 2019] aho yabonanye na mugenzi Pierre Nkurunziza, banoza ibirebana n’umubano hagati y’ibihugu byombi.
Umuryango w’aba banyeshuri b’abanye Congo utangaza ko bamwe muri bo, boherejwe mu gihugu bakomokamo nyuma yo gutabwa muri yombi n’inzego z’umutekano.
",https://bwiza.com/./?leta-y-039-u-burundi-yataye-muri-yombi-abanye-congo-basaga-90,Politics
Jose Chameleone agiye kwimurira umuryango we muri Amerika ku mpamvu ya politiki,"Umuhanzi, umuherwe akaba n’umunyapolitiki w’Umugande, Josesh Mayanja uzwi nka Jose Chameleone mu muziki, yavuze ko agiye kwimurira umuryango we muri Leta Zunze Ubumwe z’Amerika bitewe n’uko ashaka kwiyegurira politiki.
Chameleone yatangaje ko agiye gutera ikirenge mu cya mugenzi we, Depite Robert Kyagulanyi uzwi nka Bobi Wine mu muziki, dore ubu yamaze kuba umunyamuryango w’ishyaka rya Democratic Party uyu mudepite ayoboye.
Bobi Wine yatangaje ko aziyamamariza umwanya w’Umukuru w’Igihugu cya Uganda mu 2021, agahangana na Yoweri Kaguta Museveni asanzwe anenga imiyoborere mibi.
Chameleone we yavuze ko aziyamamariza umwanya w’Umuyobozi (Meya) w’Umugi wa Kampala, agasimbura Erias Lukwago uriho ubu.
Nairobi News dukesha aya makuru ivuga ko impamvu Chameleone yafashe uyu mwanzuro ari politiki ya Uganda ikiri hasi ku buryo irangwamo kutubahiriza uburenganzira bw’ikiremwamuntu, bityo akaba ashaka kuwurinda ibi bibazo.
Ihohoterwa rikorerwa abanyapolitiki batavuga rumwe n’ubutegetsi, Chameleone avuga ko yariboneye kuri Dr Kizza Besigye n’umuryango we ndetse na mugenzi we, Bobi Wine.
Chameleone yamaze igihe kinini ari inshuti ya Museveni ariko umunsi yafashe umwanzuro wo kwihuza na Bobi Wine, uyu mukuru w’Igihugu yahagaritse kumurkurikira ku rubuga rwa Twitter, kiba ikimenyetso kigaragaza ko bacanye umubano.
Kuva yinjira muri Democratic Party, Jose Chameleone yahagarikiwe ibitaramo yari gukorera mu duce twa Mutukula, Kalisizo ndetse na Bukomansimbi mu majyepfo ya Uganda. Ibi byabaye muri Nyakanga, 2019. Ibi bisa n’ibyabaye kuri Bobi Wine kuko nawe yahagarikiwe ibitaramo byinshi, ibyo yarengaga agiye kubikora yatabwaga muri yombi.
Na none muri Nyakanga, Jose Chameleone na murumuna we uzwi nka Weasel batawe muri yombi bashinjwa umugambi wo gushaka kurema itsinda rirwanya Museveni.
Umuryango wa Chameleone ugizwe n’abantu barindwi: we ubwe, umugore we Daniella n’abana batanu: Abba, Alfa, Joseph Junior, Amma na Alba.
",https://bwiza.com/./?jose-chameleone-agiye-kwimurira-umuryango-we-muri-amerika-ku-mpamvu-ya-politiki,Politics
Leta y'u Rwanda yasabwe kugira ubushishozi ku bana b'inzererezi," Imwe mu miryango iharanira uburengenzira bwa muntu mu Rwanda yasabye Leta kutihutira gusubiza abana b’inzererezi mu miryango hatabanje gusuzumwa impamvu nyir’izina yatumye baza mu mihanda. 
Ubuzererezi ni ikibazo Leta ivuga ko gihangayishije ariko impamvu ibutera ntikunze kuvugwaho rumwe .
Gusa bamwe mu bana bo bavuga ko impamvu zatumye bajya mu muhanda zishamikiye ku bukene bw’ababyeyi babo.
Umwe ati“Mama baramufunze, njye na mugenzi wanjye turara duhiga.”
Undi ati “Njye ni uko mba nabuze ibyo kurya nkajya kwihigira.”
Mu Rwanda hamaze gutangizwa ubukangurambaga bwo kurwanya uburezerezi n’indi myitwarire ibangamiye rubanda, aho abana b’inzererezi mu turere twose biteganyijwe ko bazasubizwa mu mirayango kandi abo bizagaraga ko ari ngombwa kugororwa bakajyanwa mu bigo Ngororamuco.
Nubwo bimeze gutya ariko abaharanira uburengenzira bwa muntu basanga kohoreza abana b’inzererezi mu miryango atari cyo kihutirwa hatabanje icukumbura ryimbitse mu miryango n’impamvu yatumye baza mu buzererezi.
Umunyamabanga nshingwabikorwa w’impuzamiryango iharanira uburengenzira bwa muntu CLADHO, Dr.Emmanuel Safari, avuga ko hakenewe kubanza gukorwa ubushakashatsi ku gitera ubuzererezi.
Ati“Rero nihakorwe ubushakashatsi tumenye ikibutera nitumara kumenya ikibutera tuzamenya noneho n’uburyo dutanga ubufasha, naho gufata abana ngo ubakuye mu muhanda ukoresheje ingufu ukabasubiza mu mirenge y’iwabo ntabwo ari cyo gisubizo.”
Kuba umuti w’ubuzererezi ukwiye gushakirwa mu kugucumbura ibibazo biri mu miryango, bishobora kuba aribyo byaba igisubizo kirambye ukurikije uko aba babyeyi bagaragaza impamvu itera ubuzererezi.
Nk’uko Radiotv Flash ibitangaza, umwe ati “Ikibibatera hari igihe aba afite nyina udafite akazi akamwohereza kujya gusaba.”
Undi ati “Urebye igituma abana bajya mu muhanda ahanini biterwa n’ubukene bwo mu miryango.”
Ikigo cy’Igihugu cy’igororamuco gifite mu nshingano kurwanya ubuzererezi n’indi myitwarire ibangamira abaturage kivuga ko ubu kiri gukora ubushakashatsi bwimbitse ku kibazo cy’uburerezi hagamijwe kureba impamvu nyiriz’izina zitera ubuzererezi no gushaka igisubizo kirambye.
Umuyobozi w’Ikigo cy’Igihugu cy’Igororamuco Bosenibamwe Aime agaragaza ko ubwo bushakashatsi buzatuma babasha gushaka umuti urambye w’ikibazo cy’ubuzererezi.
Ati “Ubushakashatsi twarabutangiye ndetse twanatangiye no kureba umusaruro wavuye muri ‘rehabilitation’ kuva yatangira bitarenze ukwezi kwa kabiri umwaka utaha turaba dufite imibare yose.”
Imibare y’Ikigo k‘Igihugu Gishinzwe Igororamuco, cyatangaje ko kuva ikigo cya Iwawa gitangiye kugeza ubu cyigororewemo abana 19000, mu gihe Ikigo ngororamuco cya Nyamagabe kimaze amezi abiri gifunguye kirimo abana b’inzererezi basaga 1500, naho icya Gitagata kirimo abasaga 700 barimo n’abana bari munsi y’imyaka 18, ubu kibaka cyaratangiye kwakira n’abagore.
",https://bwiza.com/./?leta-y-039-u-rwanda-yasabwe-kugira-ubushishozi-ku-bana-b-039-inzererezi,Politics
Burundi: Inzara iravuza ubuhuha," Iyi ni ifoto yashyizwe hanze n’ikinyamakuru cy’i Burundi, sosmedias/Burundi aho kigaragaza ubuzima bamwe mu baturage bo muri Komini Giharo, Intara ya Rutana babayemo. 
Iki kinyamakuru gitangaza ko hari ubukene bukabije mu miryango, aho batabasha kubona amazi meza ndetse n’amafunguro abafasha kubaho mu buzima bwiza.
Nk’uko binagaragara ku ifoto, isuku igaragara kuri iyi miryango ni hafi ya ntayo, abana ngo ntibagera ku ishuri kubera ubuzima babamo ndetse n’imyumvire y’ababyeyi babo iri hasi kubera kwiheba, n’ikizere gike cy’ubuzima baterwa n’ubukene.
Urutonde rw’ibihugu 10 bikennye kurusha ibindi ku isi rwashyizwe hanze nyuma y’ubushakashatsi bwakozwe na ’Global Finance Magazine, mu mwaka wa 2018, u Burundi buza ari ubwa Gatanu, inyuma ya Liberia, Malawi, RDC na Cenfrafrika.
Igihugu cy’u Burundi ubukungu bwacyo ngo bushingiye ku buhinzi ku kigero cya 80%, aho usanga abaturage baho ariko kazi bakora cyane.
Usanga rero ibivamo ngo bidahaza abaturage baho ngo babe banasagurira n’ibindi biba bikenewe. Igenagaciro ku musaruro mbumbe w’u Burundi mu gihe cy’umwaka ubarirwa mu mafaranga y’amadorari y’Amerika angana na $951.
 
",https://bwiza.com/./?burundi-inzara-iravuza-ubuhuha,Politics
Akenshi ihohotera rishingiye ku gitsina rituruka ku makimbirane yo mu miryango- ACP Nkuranga," Umuyobozi w’ishami rishinzwe kurwanya ihohotera rishingiye ku gitsina n’irikorerwa abana (GBV&Child abuse), Assistant Commissiner of Police(ACP) Lynder Nkuranga avuga ko ahanini ihohotera rishingiye ku gitsina rikururwa n’amakimbirane aba ari mu miryango bityo agasaba ko habaho guhanahana amakuru vuba mu kurikumira. 
Kuri uyu wa Mbere tariki ya 23 Nzeri 2019, ubwo yari ayoboye amahugurwa ku kurwanya iri hohotera yaberaga mu karere ka Nyamagabe, ACP) Lynder Nkuranga, yasabye abayitabiriye kuba ku isonga mu kurirwanya no gukumira ibibazo byose biterwa n’iri hohoterwa.
Yagize ati “Akenshi ihohotera rishingiye ku gitsina rituruka ku makimbirane yo mu miryango, icyo tubasaba n’uko mwakorana n’inzego z’ibanze bakajya babagaragariza imiryango ifitanye ibibazo bigakemurwa hakiri kare bitarateza ibibazo bikomeye.”
ACP Nkuranga yanagarutse ku ihohotera rikorerwa abana cyane cyane rikunze kugaragara aho abana b’abakobwa b’abangavu baterwa inda n’abantu bakuru bikabaviramo gucikiriza amashuri ndetse bamwe bakayavamo burundu.
Yabasabye kudahishira umuntu uwo ariwe wese wacyetsweho guhohotera umwana, yaba yamuteye inda cyangwa mu bundi buryo.
Yagize ati “Iki ni ikibazo gikomereye umuryango nyarwanda, hari bamwe mu bantu twakwita abagizi ba nabi bahohotera abana bakabatera inda, akanshi iyo bibaye imiryango ukunda kubihisha kubera impamvu zitandukanye harimo ngo nokwanga kwiteranya. Mwebwe turabasaba ko murenga iyo myumvire mukajya mwihutira kubagaragaza bagahanwa n’amategeko.”
Umuyobozi wungirije mu karere ka Nyamagabe ushinzwe ubukungu, Kabayiza Lambert , na we yagarutse ku gutangira amakuru ku gihe ahagaragaye ihohotera hakirindwa umuco mubi wo guhishira umunyacyaha.
Abahuguwe Bwana Kabayiza ko aribo bafiye urufunguzo rwo kurwanya ihohoterwa rishingiye ku gitsina, agira ati ""Ubu mwagutse mu bumenyi mwamenye ko ihohoterwa rishingiye ku gitsina ribareba"".
Aya mahugurwa yari yitabiriwe n’abantu bagera ku ijana (100) baturutse mu nzego z’umutekano, ni ukuvuga abapolisi, abasirikare, abacungagereza ndetse n’abaturutse mu rwego rw’akarere rushinzwe gucunga umutekano(DASSO).
Mu Ntara y’Amajyepfo yatangiriye mu karere ka Nyamagabe abahuguwe ni abagize inzego z’umutekano bagera ku 100) naho mu Ntara y’Iburengerazuba yatangiriye mu karere ka Nyabihu hahugurwa abayobozi mu nzego z’ibanze bagera kuri 200.
Ayama mahugurwa arakomereza no mu turere twa Rubavu na Nyaruguru.
Aya mahugurwa kandi aje nyuma y’andi aherutse kubera mu turere dutandukanye tw’igihugu ubwo Polisi y’u Rwanda yari mu kwezi kwahariwe ibikorwa byayo (PoliceMonth2019).
 
",https://bwiza.com/./?akenshi-ihohotera-rishingiye-ku-gitsina-rituruka-ku-makimbirane-yo-mu-miryango-acp-nkuranga,Politics
Kigali: Dr Habumugisha Francis ushinjwa gukubita umukobwa yafunguwe," Kuri uyu wa Mbere tariki ya 23 Nzeri 2019, Urukiko rw’ibanze rwa Nyarugenge rutegetse ko Dr Habumugisha Francis ukurikiranyweho gukubita umukobwa witwa Kamali Diane afungurwa akazajya aburana ari hanze ya gereza. 
Urukiko rushingira ku kuba icyaha akurikiranyweho kitamufungisha igifungo kirenze imyaka itanu, kuba ingwate n’abishingizi yatanze byemewe n’urukiko, ndetse no kuba ataragerageje gutoroka cyangwa ngo yange kwitaba ubushinjacyaha.
Dr Habumugisha azajya yitaba ubushinjacyaha buri wa mbere w’icyumweru, ariko ntabwo rwatanze igihe urubanza ruzatangira kuburanishwa mu mizi.
Isomwa ry’urubanza ryabaye urega n’uregwa bose nta n’umwe wari uhari, kandi icyemezo cyafashwe n’urukiko ntabwo kijuririrwa.
Dr Francis Habumugisha ni Umuyobozi wa GoodRich TV, yatawe muri yombi nyuma y’aho Perezida Kagame avuze ko agiye gukurikirana ikibazo cya Diane Kamali umushinja kumukubita yitwaje amafaranga no kumenyana n’abayobozi.
Perezida Kagame yanditse ubu butumwa ku rubuga rwa Twitter kuri uyu wa 11 Nzeri, Kanda hano usome inkuru bifitanye isano
",https://bwiza.com/./?kigali-dr-habumugisha-francis-ushinjwa-gukubita-umukobwa-yafunguwe,Politics
Amajyepfo: Abanyamuryango ba FPR/Inkotanyi barasabwa kugira uruhare mu iterambere ry’umuturage," Mu mahugurwa y’iminsi ibiri y’Abafashamyumvire b’umuryango wa FPR/Inkotanyi ku rwego rw’Intara y’Amajyepfo, abanyamuryango basabwe kugira uruhare mu bikorwa bizamura iterambere ry’umuturage, barwanya ibibazo byose bibangamira imibereho myiza yabo. 
Vice chairperson wa RPF ku rwego rw’Intara, Kagwesagye Anne Marie, avuga ko nyuma y’amahugurwa bahawe nk’abafashamyumvire agamije gutuma bafasha gahunda zisanzwe zihari ndetse n’inzego z’ubuyobozi mu kugaragariza umuturage ko afite uruhare mu bimukorerwa ndetse akagira ijambo mu iterambere ry’Igihugu cye ndetse bagafatanya gucyemura ibibazo bicyugarije abaturage.
Agira ati «ibibazo biracyahari kandi ahari abantu ibibazo birahaba ,ariko ikiruta byose ahari abantu bashaka gukora ibisubizo biba bihari ,twafashe ingamba nshya mu buryo bw’imikorere no kwegera umuturage ku buryo mu minsi iri imbere ibibazo byose bibangamiye umuturage bizaba byagabanutse ariko icyo twifuza ni uko bishira burundu kandi buri wese agomba kuba yabigizemo uruhare».
Mafurebo Kayitesi Anita uhagarariye urugaga rw’abagore rushamikiye ku muryango RPF Inkotanyi mu Ntara y’Amajyepfo, avuga ko ahanini basanga amakosa ari bo bayafite, kuko ibyo biyemeje usanga bongera guhura ntacyo bakoze.
Agira ati «Ubu tugiye kubanza tubarure ibibazo byose bitwugarije ku mudugudu kuko niho shingiro rya byose nitumara kubimenya, dusubire inyuma dukurikirane ese bya bibazo icumi twari dufite ku ifishi hamaze gucyemuka bingahe? Ibisigaye ni ibihe? ,icyo gihe bizatuma tumenya neza aho tugeze"".
Imanirera Francine komiseri ushinzwe iterambere ry’umugore muri RPF Inkotanyi avuga ko ikigambiriwe mu guhugura abafashamyumvire ari ukugira ngo iterambere ry’Ibikorwaremezo rye gusigana n’iterambere ry’imibereho myiza y’abaturage.
Uyu mukomiseri akomeza avuga ko buri munyamuryango afite aho atuye kandi hakigaragara ibibazo bibangamiye abaturage kandi abanyamuryango ngo aho bari bakwiye kumva ko bibareba ,bakaba umusemburo w’ibyiza aho batuye .
Agira ati « ubundi habaho umwiherero nk’uyu kugira ngo abantu bicyebuke bongere batekereze uburyo byakorwa ,uyu munsi rero twabonye ko uruhare rwacu rukiri hasi cyane dusa naho twahariye inzego za Leta gushyira mu bikorwa kandi tugomba kuba ku isonga nk’abanyamuryango , waba uri mu rwego cyangwa utarurimo ahubwo dukwiye kubigira ibyacu tuakanabishishikariza abandi ».
Komiseri Imanirera avuga ko abafashamyumvire bamaze iminsi 2 bahugurwa ari abazajya guhugura abandi kugeza ku nzego z’umudugudu n’utugari .
Bitewe n’uko ngo abanyamuryango bose bafite aho batuye ku mudugudu kandi ngo abanyamuryango ba FPR/ Inkotanyi akaba ari 99% buri munyamuryango aramutse abigize ibye ,iterambere ry’umuturage rizagerwaho kuko ngo n’iterambere ry’ibikorwaremezo ari ryo ryari rikomeye kandi rikaba ryaragezweho.
Kugira ngo ibi bizagerweho ngo bazahabwa amafishi azajya abafasha kumenya aho bageze bacyemura ibibazo byugarije umuturage.
[caption id=""attachment_144651"" align=""alignnone"" width=""1024""] Komiseri Imanirera Francine ushinzwe iterambere ry’umugore muri RPF Inkotanyi [/caption]
[caption id=""attachment_144652"" align=""alignnone"" width=""1024""] Kagwesagye Anne Marie vice chairperson wa RPF Inkotanyi ku rwego rw’intara y’Amajyepfo ,avuga ko ibibazo muri iyi ntara bigihari[/caption]
[caption id=""attachment_144653"" align=""alignnone"" width=""1024""] Barasabwa kugira uruhare mu iterambere ry’umuturage[/caption]
 
Uwambayinema Marie Jeanne Ì¸ bwiza.com
",https://bwiza.com/./?amajyepfo-abanyamuryango-ba-fpr-inkotanyi-barasabwa-kugira-uruhare-mu-iterambere-ry-umuturage,Politics
Tanzania: Urusaku rw'amasasu rwumvikanye mu nkambi y'impunzi z'Abarundi,"  Urusaku rw’amasasu rwumvikanye mu nkambi y’impunzi z’Abarundi ya Nyarugusu muri Tanzania, bigakekwa ko ari amabandi yitwaje intwaro yahagabye igitero. 
Ayo masasu yumvikanye ahagana saa moya n’igice (19:30) zo ku wa Gatandatu tariki ya 21 Nzeri 2019, izi mpunzi zikaba zemeje ko ari abagabye igitero bagamije kwiba.
Aganira na RPA uyu yagize ati ""Bari abajura bitwaje intwaro z’imbunda, ahagana saa moya polisi yari irimo gutandukanya abacuruza imboga, bose bashyirwaga ku gitutu basabwa gutaha aho baba. Nyuma y’iminota 30 twumvise urusaku rw’amasasu, byavuzwe ko ari abajura bitwaje intwaro"".
Izi mpunzi zitangaza ko abo bajura bagiye mu rugo rw’umucuruzi w’amashaza utatangajwe amazina bahasahura umubare w’amafaranga utaramenyekana.
Ati ""Nta mibare yari yatangazwa y’ibyibwe, bari baje gusahura umucuruzi w’amashaza, ni mu nkambi imbere, batwaye amafaranga ariko umubare wayo ntabwo wari wamenyekana"".
Izi mpunzi zikomeza zivuga ko ubwoba ari bwinshi. Zigasaba abashinzwe umutekano w’inkambi kurushaho kuwubungabunga.
",https://bwiza.com/./?tanzania-urusaku-rw-039-amasasu-rwumvikanye-mu-nkambi-y-039-impunzi-z-039-abarundi,Politics
Iyicwa rya Gen. Mudacumura ntirikuraho ubutabera ku bo FDLR yahekuye- HRW," Umuryango uharanira uburenganzira bwa muntu (HRW) utangaza ko iyicwa rya Lt Gen Sylvestre Mudacumura wayoboraga inyeshyamba za FDLR/Foca, ritakuraho ibyaha izi nyeshyamba zishinjwa gukorera ku butaka bwa Congo, birimo ubwicanyi, ubujura, gufata abagore n’abakobwa ku ngufu n’ibindi. 
Gen. Sylvestre Mudacumura yishwe n’ingabo za Congo ku wa Kabiri tariki ya 17 Nzeri 2019, i Bwito, Teritwari ya Rutshuru, Intara ya Kivu y’Amajyaruguru , hamwe n’abandi barwanyi b’uyu mutwe wa FDLR.
Nk’uko bitangazwa n’umuyobozi wa HRW muri Afurika yo hagati, Lewis Mudge, avuga ko abandi bayobozi ba FDLR basigaye bagomba kuryozwa ibyo ishinjwa.
Yagize ati “Iyicwa rya Mudacumura ntirigomba gusobanura ko abishwe n’imiryango yabo batagomba guhabwa ubutabera. Abayobozi ba FDLR bakiyoboye bagomba gukurikiranwa mu butabera, ababigiriyemo ingaruka bagahabwa ubutabera”.
Mudacumura yari akurikiranyweho, aho muri Congo ibyaha binyuranye birimo gusambanya abagore ku gahato, ubusahuzi, gutwikira abaturage n’ubundi bwoko bunyuranye bw’ibyaha by’ihohotera yakoreye abaturange ba Congo.
Kuva muri 2005 kandi, uyu Sylvestre Mudacumura yari yarashyiriweho ibihano n’Umuryango w’Abibumbye byo gukomanyirizwa ku bijyanye n’intwaro.
Muri Nyakanga 2012 na bwo Urukiko Mpuzamahanga Mpanabyaha rw’i La Haye mu Buholandi na rwo rwamushyiriyeho impapuro mpuzamahanga zo kumuta muri yombi kubera ibyaha by’intambara rwari rumukurikiranyeho ngo yaba yarakoze hagati ya 2009 na 2010 mu ntara zombi za Kivu.
HRW igaragaza ko ifite impapuro zigaragaza ko hari abantu basaga 700 b’abasivile bishwe na FDLR mu myaka 200-2010, kandi nyuma y’iyi myaka izi nyeshyamba zikaba zitarigeze zigaharika ibikorwa by’ubwicanyi, gusahura, gufata ku ngufu abagore n’abakobwa n’ibindi byaha.
 
",https://bwiza.com/./?iyicwa-rya-gen-mudacumura-ntirikuraho-ubutabera-ku-bo-fdlr-yahekuye-hrw,Politics
Burera: Umukozi wo mu rugo aracyekwaho kwica abana batatu na we akiyahura," Mu mudugudu wa Gatare, akagari ka Butare, umurenge wa Cyeru mu karere ka Burera, Intara y’Amajyaruguru, haravugwa inkuru y’umukobwa ucyekwaho kwiyahura amaze kwica atemye abana batatu b’aho yakoraga mu rugo. 
Ni mu rugo rw’uwitwa Habumuremyi J.de Dieu na Musengimana Theresie, umugabo ni inkeragutabara yari yaragiye mu mahugurwa n’aho umugore akaba asanzwe akora akazi k’ubudozi ari nako yari arimo.
Mu ijoro ryo ku wa Gatandatu nibwo umukozi w’umukobwa w’imyaka 25 witwaga Bazubagira Clementine yasanzwe amanitse mu mugozi, abana batatu nabo bishwe, bigakekwa ko ari we wabishe mbere yo kwiyahura.
Abo bana bishwe ni Iradukunda Yvonne(imyaka 13 wigaga mu mashuri yisumbuye, Mugisha Danny (imyaka 6) na Masengesho Isabelle (imyaka 4), bakaba batemeshejwe umuhoro.
Uyu muryango ngo wasigaranye abana babiri muri batanu wari ufite. Abarokotse ni abana bato bakurikirana, barimo uwari waragiye kwa nyirakuru n’umuhererezi nyina yari ahetse yamujyanye ku kazi aho adodera.
Umunyamabanga Nshingwabikorwa w’Umurenge wa Cyeru, Nizeyimana Theogene aganira n’Umuseke yemeje aya makuru y’ubu bwicanyi, ko abana batatu bishwe batemwe mu mutwe, n’umukozi waho basanga amanitse mu mugozi.
Uyu muyobozi avuga ko urwego rw’Ubugenzacyaha (RIB) rwahise rutangira iperereza kugira ngo barebe niba urupfu rwa bariya bana rwaba rwagizwemo uruhare n’uriya mukozi na we basanze yiyahuye.
 
 
 
",https://bwiza.com/./?burera-umukozi-wo-mu-rugo-aracyekwaho-kwica-abana-batatu-na-we-akiyahura,Politics
Bomboribombori hagati ya Kiliziya Gaturika n’ishyaka CNDD-FDD riri ku butegetsi mu Burundi,"Kiliziya Gaturika mu Burundi irasaba Abarundi kwirinda ibyo aribyo byose byazatuma amatora ateganywa umwaka utaha atagenda neza.
Ni ibyasomwe kuri iki Cyumweru tariki ya 22 Nzeri 2019, mu misa zose zabaye muri Kiliziya Gaturika. Inama y’Abepisikopi ikaba yagaragaje amakenga iterwa n’ibikorwa bimwe na bimwe babona ko biteye abarundi batari bake kugira impungenge.
Kiliziya Gaturika yatangaje ibi mu gihe abayobozi b’u Burundi bamaze iminsi batavuga rumwe nayo aho bayishinja kwivanga muri Politiki, banayisaba kwirinda kugira uruhande ibogamiraho.
Abasenyeri bo bavuga ko bazakomeza kuvuga ukuri ""n’aho ngo hari aho bigera kukaryana”.
Kiliziya igaragaza ko hari umwuka mubi uterwa n’uguhohotera abo mu mashyaka atavuga rumwe na Leta, abayoboke bayo bagatotezwa, bagafungwa mu buryo bunyuranyije n’amategeko, rimwe na rimwe bamwe muri bo bakanicwa.
Ivuga kandi ko hari ubwicanyi bukorwa mu ntara zimwe na zimwe ahanini ngo bushingiye kuri politiki, hakanengwa ubutabera bw’u Burundi budakurikirana ababa bakoze ibyo byaha.
Kiliziya ivuga ko hari ikintu kitiranywa ‘Kuba ku butegetsi n’urwego rushinzwe umutekano. Aha ngo urubyiruko rw’ishyaka CNDD-FDD ngo ruhabwa ububasha bwo gukora nk’urwego rw’umutekano, rugahohotera abaturage.
BBC itangaza ko ubwo yari muri Komini Mugongomanga, Intara ya Bujumbura, ku wa Gatandatu tariki ya 21 Nzeri 2019, umunyamabanga mukuru w’ishyaka CNDD-FDD, Evariste Ndayishimiye, yabwiye abaturage ko nta yindi ntego inama y’abepiskopi ifite atari uguteranya Abarundi.
Yagize “Abayobozi ba Kiliziya Gaturika bashaka kongera kubyimbya imitima y’Abarundi nk’uko babikoze mu mwaka wa 2015 mbere y’amatora”.
Evariste Ndayishimiye avuga ko iyo amatora yegereje Kiliziya Gaturika yigisha amagambo yo gucamo ibice Abarundi.
 
  
",https://bwiza.com/./?bomboribombori-hagati-ya-kiliziya-gaturika-n-ishyaka-cndd-fdd-riri-ku-butegetsi-mu-burundi,Politics
Indorerezi za Komisiyo y’uburenganzira bwa muntu mu matora y’abasenateri hari bimwe zinenga,"Komisiyo y’Igihugu y’uburengenzira bwa muntu yashyize hanze raporo y’agateganyo ivuga ku matora y’Abasenateri yabaye mu ntangiriro z’iki cyumweru. Indorerezi zayo 41 zageze kuri site z’itora 58, usibye mu ihuriro ry’imitwe ya politiki , muri rusange zirashima uko amatora yagenze ndetse hari na bimwe zanenze bitagenze neza.
Nirere Madeleine uyobora komisiyo y’Igihugu y’uburenganzira bwa muntu agira ati, “Twakoze inama na komisiyo y’Igihugu y’amatora taliki ya 2 Nzeri mbere yuko amatora aba tureba uko imyiteguro imeze dusanga ni byiza, twanakomeje gukurikirana ibikorwa byo kwiyamamaza nabyo nta kibazo cyarimo kugeza amatora abaye mu bwisanzure.”
Akomeza agira ati, “ Amatora yagenze neza kuko bireberwa mbere y’amatora kandi byari bimeze neza, mu matora na nyuma y’amatora. Ibi bigaragaza ko u Rwanda rumaze kugira inararibonye muri demokarasi hashingiwe mu gutegura no gutunganya amatora atandukanye.”
Ikindi iyi komisiyo yarebereye amatora y’abahagarariye intara n’umujyi wa Kigali inahagararira amatora y’abahagarariye amashuri makuru na Kaminuza ntiyigeze ireberera amatora mu ihuriro ry’imitwe ya politiki ikorera mu Rwanda kuko ngo itegeko nshinga ridateganya amatora muri iri huriro ku myanya y’abasenateri bemerewe.
Nirere avuga ko “ Ihuriro ry’imitwe ya politki ni intambwe ryateye mu guhitamo abasenateri baryo kuko ubasanzwe basabwa kubashyiraho bakemezwa n’urukiko rw’ikirenga.”
 Hari ibyiciro bitaragayemo abagore
Komisiyo ishima uburyo amatora yagenze nuko yateguwe gusa gusa inenga ko abagore batagaragaye mu bakandida b’ibyiciro byose. Mu bantu 69 bari basabye kwiyamamaza, harimo abagore 24 n’abagabo 45. Hari ibyiciro bitagaragaramo umugore n’umwe. Umujyi wa Kigali na za Kaminuza hitabiriye abagabo gusa.
Abo bose 24 bavuye mu ntara enye honyine: mu majyaruguru harimo 3, amajyepfo afitemo abagore 10, uburasirazuba 6; n’uburengerazuba 5.
 Ibi biri mu byo Komisiyo yanenze muri aya matora.
Nubwo iyi raporo ishima byinshi byagenze neza muri aya matora ihereye mu myiteguro, ukwiyamamaza, umutekano wayaranze, ibarurwa ry’amajwi, uruhare rw’itangazamakuru mu kuyatangaza; hari n’ibindi inenga nk’aho amatora yakorewe hatoroherezaga abafite ubumuga, ndetse n’uwo mubare muto w’abagore.
Nirere Madeleine avuga ibyo bifuza ko byahinduka mu matora ataha.
“Guhitamo aho amatora abera ubutaha byarebwaho cyane hitawe ku bafite ubumuga kuko nubwo atari henshi hatubahirijwe uyu mwaka ariko niyo haba hamwe cyangwa habiri muho twabonye hatoroherezaga abafite ubumuga ni inenge.”
U Rwanda rugira abasenateri 26, muri bo abatorwa muri rusange ni 14. Aba barimo 12 batorwa ku rwego rw’intara n’umujyi wa Kigali, na 2 bahagarariye amashuri makuru (1 mu ya Leta, 1 mu yigenga).
Abandi 4 bahagararira ihuriro ry’imitwe ya polikiti yemewe ikorera mu Rwanda, naho abandi 8 bashyirwaho na perezida wa repubulika(mu byiciro bibiri bane bane ku mwaka).
Magingo aya abantu 22 bazinjira muri sena bose bamaze kumenyekanya, igisigaye ni ukurahirira izo nshingano. Bazasangamo bane basanzwemo, bazarangiza manda yabo umwaka utaha.
",https://bwiza.com/./?indorerezi-za-komisiyo-y-uburenganzira-bwa-muntu-mu-matora-y-abasenateri-hari-bimwe-zinenga,Politics
Museveni yavuze kuri Kale Kayihura byavuzwe ko yahaga amabwiriza yatumye afatirwa ibihano,"Perezida wa Uganda, Yoweli Kaguta Museveni yagize icyo avuga ku bihano IGP Kale Kayihura yafatiwe na Leta Zunze Ubumwe z’Amerika(USA) ku byaha yakoze bikavugwa ko byari mu mabwiriza ye nk’Umukuru w’Igihugu.
Kale Kayihura wahoze ari umuyobozi wa Polisi ya Uganda kuva mu 2005 kugeza mu 2018 yafatiwe ibihano byo guhagarikirwa viza, bimubuza kujya mu bihugu by’amahanga no gufatirwa umutungo afite muri Amerika, byose bitewe n’ibyaha byo guhonyora uburenganzira bw’ikiremwamuntu na ruswa, byose yakoze yifashishije ububasha yari afite.
Ibi bihano kandi byafatiwe n’umuryango we we ugizwe n’umugore we, Angel Umurisa Gabuka, umuhungu we Kale Rudahigwa n’umukobwa we, Tesi Uwibambe.
Museveni avuga ko abatavuga rumwe n’ubutegetsi bwe bishimiye ko Kale Kayihura yambuwe uburenganzira bwo kujya i Burayi n’Amerika, akaba abibona nk’imyumvire mibi.
"" Kuki mutekereza ko guhagarikwa kujya i Burayi cyangwa muri Amerika ari igihano? Ndatekereza nta gihugu cyiza kurusha Uganda. Kuri nge, biba ari ikibazo (igitambo) iyo nagiye gusura ibihugu byo hanze y’Afurika bitewe n’ikirere kibi cyangwa se amafunguro adasanzwe."" Museveni.
Yahamirije abaturage ba Uganda ko ikibazo cya Kayihura kizakemurirwa muri Uganda, atazemera ko yoherezwa mu Rukiko Mpuzamahanga Mpanabyaha i Hague mu Buholandi kimwe n’undi wese.
"" Kayihura n’undi Mugande wese uzashinjwa amakosa, bazaburanishirizwa muri Uganda. Ntabwo tuzigera tubohereza ahantu nko muri ICC. Kayihura akurikiranwa n’inkiko za Uganda, ese byakongeraho iki abo hanze babyivanzemo?""
Ku wa 13 Nzeri ni bwo Umunyamabanga wa USA, Mike Pompeo yatangaje ko Kale Kayihura afatiwe ibihano, asaba leta ya Uganda kubahiriza uburenganzira bw’ikemwamuntu no kwimakaza ihame rya demukarasi.
Inkuru bifitanye isano https://bwiza.com/2019/09/15/kale-kayihura-mwahannye-yakoreraga-ku-mwabwiriza-ya-museveni-kakeeto-james/
 THE NEW VISION/UG
",https://bwiza.com/./?museveni-yavuze-kuri-kale-kayihura-byavuzwe-ko-yahaga-amabwiriza-yatumye-afatirwa-ibihano,Politics
Burundi: Bamwe mu bana biga bicaye hasi," Abanyeshuri mu mashuri abanza yo mu Ntara ya Cibitoke, mu Burundi, imyigire yabo ibangamiwe n’ibyumba bike by’amashuri bigiramo, bityo bamwe bakiga birambije hasi. 
Kuva umwaka w’amashuri 2019-2020 watangira, mu bigo bimwe byo mu Ntara ya Cibitoke, ibyumba by’amashuri ni bike ugereranije n’abanyeshuri babyigiramo, by’umwihariko hakaba n’ikibazo cy’ubuke bw’intebe.
Aba bana bati""Twiga twicaye hasi, ntabwo tubasha gukurikira neza amasomo.""
Ababyeyi bavuga ko batumva uburyo abana babo biga bicaye hasi mu gihe Guverinoma y’u Burundi yo yemeza ko ibyumba by’amashuri bihagije.
Umwarimu, ""Abanyeshuri basaga 160 usanga bigira mu ishuri rimwe, ibi ni ibintu mvuga nanahagararaho njyewe ubwanjye.""
Umwe muri komite y’ababyeyi yatangarije Sosmedias/Burundi ati ""Turasaba Leta kuduha uburenganzira bwo kwiyubakira twe ubwacu amashuri abana bacu bigiramo"".
Abayobozi b’ibigo bavuga ko bizezwa ko bigiye gukemuka vuba bagategereza umwaka ukaza undi ugataha. Abashinzwe uburezi mu Ntara bakaba bavuga ko iki kibazo bakimenyesheje inzego zo hejuru.
",https://bwiza.com/./?burundi-bamwe-mu-bana-biga-bicaye-hasi,Politics
Rusizi: Umukozi  w’Umurenge yandikiye Perezida Kagame yishinganisha," Bizimana DieudonnÃ© Veterineri w’umurenge wa Nyakarenzo mu karere ka Rusizi, avuga ko nyuma yo kubona akarengane kenshi kagenda gakorerwa abakozi n’abaturage b’uyu murenge n’akarere muri rusange ubuyobozi burebera ntibugire icyo bubikoraho, yahisemo kwitabaza umukuru w’igihugu. 
Avuga ko agira icyo avuga ku byo abona agahindurwa umurwayi wo mu mutwe n’ubuyobozi bwe cyangwa ko ashaka gucamo ibice abakozi, akabona bishobora kumugiraho ingaruka mbi ku mutekano we n’uw’umuryango we akurikije n’amabaruwa avuga ko ari ay’iterabwoba yagiye yandikirwa n’abamukuriye muri uyu murenge, yakwiyambaza urwego rw’akarere na bwo ngo agaterwa ubwoba.
Nk’uko byagiye bigaragara ku mabaruwa y’uyu mukozi yagiye akwirakwizwa ku mbuga nkoranyambaga Bwiza.com ifitiye amakopi, uyu Bizimana DieudonnÃ© avuga ko yahisemo kwandikira Perezida wa Repubulika, Paul Kagame yishinganisha we n’umuryango we.
Avuga ko yishinganishije ashingiye ku ibaruwa yandikiwe n’umunyamabanga nshingwabikorwa w’agateganyo w’umurenge wa Nyakarenzo, Niyibizi Vincent imuvugaho imikorere mibi mu kazi no kugira ibyo yandika ku mbuga nkoranyambaga bidashimisha uyu muyobozi, akabimwandikira azi neza ko arwaye.
Aganira na Bwiza.com aho yamusanze mu bitaro by’ivuriro Sainte Elizabeth riri mu mujyi wa Rusizi, uyu Bizimana DieudonnÃ© uvuga ko afite imyaka 32 y’amavuko, umugore n’abana 5, akavuga ko amaze imyaka 10 mu kazi ka Leta harimo n’imyaka 4 amaze ari Veterineri w’uyu murenge.
Yavuze ko n’ubwo hari benshi babonye iyi baruwa bagatangira kumuhamagara bamubaza niba nta kibazo cyo mu mutwe afite, yemeza ko yabikoze yarabitekereje neza kandi yizeye igisubizo.
Ati ’’Hari byinshi maze iminsi myinshi mbona by’akarengane gakorerwa abakozi n’abaturage muri uyu murenge no ku rwego rw’akarere muri rusange kandi niteguye gushyira hanze bibaye ngombwa ,kuba hari ibyo ntihanganira sintinye kubigaragaza nkabona ari yo mpamvu nandikirwa amabaruwa adafite impamvu nk’aho Gitifu w’agateganyo w’umurenge nkoramo wa Nyakarenzo, Niyibizi Vincent yanyandikiye ibaruwa ambwira ngo hari inka 3 za Girinka zagurishijwe rwihishwa sinazikurikirana kandi azi neza ko ari we wanyoherezaga kuzikurikirana n’ibimenyetso mbifite.
Akananyihanangiriza ngo hari ibyo nandika ku mbuga nkoranyambaga bitamushimisha byo gucamo abakozi ibice, ibi hamwe n’ibindi byose navuga bibaye ngombwa nkabona ari byo nzira bishobora kugira n’ingaruka mbi ku mutekano w’umuryango wanjye.’’
Avuga ko intandaro ari inama uyu muyobozi yakoresheje abakozi ngo biga uburyo baherekeza uwari Gitifu wabo Hategekimana Claver wimuriwe mu wundi murenge, ntibabivugeho rumwe, bamwe bavuga ko hari ayo buri mukozi yatanga abandi bavuga ko ntayo bahita babona.
Ngo hashyirwaho komite yo kubyiga, uyu muyobozi ngo ahita ategeka ko buri wese atanga amafaranga ku ngufu, Bizimana abyanze,ngo ni bwo undi ahise amushishimurira aya mabaruwa yose, bayamwoherereza kuri watsap bazi ko arembye yagiye kwivuza.
Bwiza.com imubajije impamvu yahise yandikira perezida wa Repubulika atabanje mu nzego zimwegereye nk’urw’akarere, ati’’ aba bakaturenganuye ni bo barushaho kuturenganya kuko niba umuyobozi wanjye naramwandikiye musaba uruhushya ngo nivuze akambwira ngo ninjyane izo ndwara zanjye hirya, nagisha inama umuyobozi w’akarere ushinzwe iterambere ry’ubukungu,na Meya nkamwandikira ntagire icyo abikoraho kandi mbona nshobora kwirukanwa cyangwa guhimbirwa ibindi byaha n’umuryango wanjye ukahagirira ibibazo, wumva wowe nari gukora iki kindi?
Avuga ko yizeye ko uwo yandikiye ibaruwa ye yamugezeho kandi ko azahabwa igisubizo cyiza n’akarengane ngo gakorerwa muri aka karere katagaragazwa kakamenyekana, akumva ibyo yakoze atari ibidasanzwe ahubwo ari uburenganzira bwe nk’umunyarwanda ugaragariza umukuru w’igihugu yitoreye ibyo akorerwa abona atishimiye.
Gitifu w’agateganyo w’uyu murenge, Niyibizi Vincent,yabwiye Bwiza.com ko nta kindi apfa n’uyu mukozi, ko nta n’iterabwoba amushyiraho, ko ibyo yamwiyamye byanditse kandi imyitwarire ye mibi abandi bakozi n’ubuyobozi bumukuriye bose bayizi yanihanangirijwe igihe kirekire ntiyumve.
Ibyo kwishinganisha kuriya yakoze ngo ni ukuyobya uburari ngo akomeze yice akazi atavugwaho, kandi ko na bo biteguye kugaragaza imikorere ye mibi yose.
Umuyobozi w’aka karere Kayumba Ephrem,we yabwiye Bwiza.com ko kopi y’iyi baruwa uyu mukozi yandikiye umukuru w’igihugu atarayibona ngo amenye ibikubiyemo ariko ko niba yarayanditse koko hari ibiteye kwibazwa.
Ati’’Nk’umukozi mu karere azi uko ikemurwa ry’ibibazo byabo rigenda. Niba yarenganijwe ko mpari nk’umuyobozi w’akarere, hakaba n’izindi nzego kugera kuri Guverineri ku ntara na Minisiteri ibishinzwe, kuki asimbuka izi nzego zose akandikira umukuru w’igihugu? Nimbona iyo kopi turabisuzuma neza n’ababishinzwe, ubwo tuzamenya ibizakurikiraho.’’
Avuga ko nta kibazo cye n’ubuyobozi yigeze agezwaho byose akaba ari ubwa mbere abyumvise,agasaba abaturage n’abakozi bose mu karere ko ugize ikibazo agomba kwegera inzego z’ubuyobozi zimwegereye aho kwihererana ibibazo no kumva ko umukuru w’igihugu ari we wabimukemurira byanze bikunze kandi hari n’izindi nzego yashyizeho ngo zibikemure.
[caption id=""attachment_144548"" align=""alignnone"" width=""614""] Ibaruwa yandikiye umukuru w’igihugu[/caption]
[caption id=""attachment_144549"" align=""alignnone"" width=""768""] Ibaruwa yandikiwe n’umuyobozi w’umurenge[/caption]
",https://bwiza.com/./?rusizi-umukozi-w-umurenge-yandikiye-perezida-kagame-yishinganisha,Politics
FARDC irimo guhiga bukware inyeshyamba za FDLR ubu ziri mu cyunamo," Umuyobozi w’umutwe wa FDLR Byiringiro Victor yasohoye itangazo rivuga ko kuva tariki 20 z’uku kwezi bari mu cyunamo cy’iminsi itatu, umuvugizi w’ingabo za DR Congo avuga ko FDLR bayiciye umutwe. 
Kuwa gatatu, ingabo za DR Congo (FARDC) zatangaje ko zishe Gen Sylvestre Mudacumura umukuru w’umutwe w’igisirikare cy’inyeshyamba za FDLR warasiwe ahitwa Bwito muri Rutshuru muri Kivu ya ruguru.
Umuyobozi wa FDLR Gen Victor Byiringiro yasohoye itangazo rivuga ko nyuma y’urupfu rw’uyu wari ushinzwe ingabo za FDLR bo bitaga ’Mupenzi Pierre Bernard’ atangaje icyunamo cy’iminsi itatu.
Major Guillaume Ndjike Kaiko umuvugizi w’ingabo za FARDC muri Kivu ya ruguru yabwiye BBC Gahuzamiryango ko bahawe ubutumwa bwo guhiga imitwe yose nta n’umwe basize.
Avuga ko FDLR ari kimwe n’imitwe nka ADF, Mai-Mai Mazembe, Nyatura, NDC n’iyindi iri mu burasirazuba bwa Congo.
Umutwe wa FDLR umaze imyaka irenga 20 muri ako gace, uvuga ko uharanira kuvanaho ubutegetsi buriho mu Rwanda.
Major Kaiko ati: ""Umva.. twishe umuyobozi wabo, FDLR twayiciye umutwe ubu turi guhangana n’abasigaye, ntabwo twicaye, ingabo zikomeje guhiga imitwe yose kugeza tuyiranduye"".
Mu kwezi kwa karindwi, Perezida Felix Tshisekedi ubwo yari mu ntara ya Ituri mu burasirazuba bwa Congo yavuze ko ingabo zigomba gutangira ibikorwa byo guhiga imitwe y’inyeshyamba muri aka gace.
Aha havugwa imitwe y’inyeshyamba iririmo irwanya ubutegetsi bw’u Burundi, u Rwanda na Uganda.
Nyuma y’urupfu rwa Gen Mudacumura, hari amakuru yemeza ko yasimbuwe n’uwitwa Gen Maj Pacifique Ntawunguka bita Omega usanzwe aba mu barwanyi bakuru ba FDLR.
",https://bwiza.com/./?fardc-irimo-guhiga-bukware-inyeshyamba-za-fdlr-ubu-ziri-mu-cyunamo,Politics
Haribazwa byinshi nyuma y’aho Uganda Airlines itangaje ko igiye kuzajya yerekeza i Kigali," Kompanyi yo gutwara abantu mu kirere ya Uganda, Uganda Airlines itangaza ko mu mpera z’uyu mwaka wa 2019 izatangira ingendo zerekeza i Kigali mu Rwanda. 
Abakurikiranira hafi ibya dipolomasi y’u Rwanda na Uganda kuva yazamba baribaza niba iki cyemezo cy’iki gihugu cyaba ari ikigaragaza ko umubano w’ibi bihugu waba wongeye kuba nta makemwa.
Jennifer Bamuturaki, Umuvugizi wa Uganda Airlines yabwiye Chimpreports ko iyi kompanyi ifite gahunda yo kwerekeza mu Rwanda gusa ngo bagakomwa mu nkokora n’umubano mubi wari hagati y’ibi bihugu.
Ati “ Byari byaratewe n’umubano mubi hagati y’u Rwanda na Uganda, ariko ubu byarakemutse. Ku rundi ruhande rwari dusanzwe dufitanye amasezerano na Kigali. Ni yo mpamvu ubona RwandAir ikiza muri Uganda.”
Bamuturaki yavuze ko n’ubwo bimeze gutyo, baracyabinoza neza.
Ati “ Kigali ntitwajyayo mu kwezi gutaha. Tugiye kujya Bujumbura na Kilimandjaro na Mombasa. Kigali na Johanesbourg ni mu Kuboza. Twasabye impapuro zitwemerera gukoresha iyi mihanda, turategereje.”
[penci_related_posts dis_pview=""no"" dis_pdate=""no"" title=""Izindi nkuru wasoma"" background="""" border="""" thumbright=""no"" number=""4"" style=""list"" align=""none"" withids="""" displayby=""recent_posts"" orderby=""rand""]
Kampala itangaza ko igiye gutangiza ingendo zijya I Kigali mu gihe hari gusuzumwa ishyirwa mu bikorwa ry’amasezerano ya Luanda.
 
 
",https://bwiza.com/./?haribazwa-byinshi-nyuma-y-aho-uganda-airlines-itangaje-ko-igiye-kuzajya-yerekeza-i-kigali,Politics
Minisitiri Nyirasafari EspÃ©rance mu basenateri 4 bashyizweho na Perezida wa Repubulika,"Minisitiri w’Umuco na Siporo, Madame Nyirasafari EspÃ©rance ari mu basenateri bane bashyizweho na Perezida wa Repubulika, Paul Kagame.
Ashingiye ku Itegekonshinga rya Repubulika y’u Rwanda ryo mu 2003 ryavuguruwe mu 2015 cyane cyane mu ngingo yaryo ya 80, igika cya mbere, agace ka 2 n’igika cya 5, uyu munsi ku wa 20 Nzeri 2019, Perezida wa Repubulika yashyizeho abasenateri bakurikira:
Itegeko Nshinga rya Repubulika y’u Rwanda ryemerera Perezida wa Repubulika Abasenateri 8. Bivuze ko bane babura azabashyiraho.
[caption id=""attachment_144483"" align=""alignnone"" width=""808""] Nyirasafari Esperance ni we ubanza, iburyo bwe ni Dr Iyamuremye, hasi mu ruhande rw’ibumoso ni Dr Mukabaramba Alvera, undi ni Habiyakare Francois[/caption]
 
",https://bwiza.com/./?minisitiri-nyirasafari-esperance-mu-basenateri-4-bashyizweho-na-perezida-wa-repubulika,Politics
Hamenyekanye uwasimbuye Gen. Mudacumura ku buyobozi bwa FDLR," Gen Ntawunguka Pacifique uzwi ku izina rya Omega, ni we wagizwe umuyobozi w’inyeshyamba za FDLR/Foca nyuma y’aho Lt.Gen. Mudacumura Sylvestre waziyoboraga yiciwe. 
Mu rukerera rwo ku wa 17 Nzeri 2019, nibwo Lt.Gen Mudacumura yishwe n’igisiikare cya Repubulika Iharanira Demokarasi ya Congo (FARDC), amakuru atangazwa n’ikinyamakuru rwandatribune.com akavuga ko yasimbujwe Ntawunguka.
Ahagana saa Tanu z’amanywa ngo nibwo Gen. Major. Ntawunguka Pacifique yari amaze gutorerwa kuyobora FDLR/Foca. Aya matora akaba abaye mu gihe uyu mutwe ngo wahise unacikamo ibice bibiri nyuma y’aho Mudacumura apfiriye.
 
 
 
 
",https://bwiza.com/./?hamenyekanye-uwasimbuye-gen-mudacumura-ku-buyobozi-bwa-fdlr,Politics
Abarundi batuye hafi ya Rusizi bakuwe imitima n'urusaku rw'amasasu bahumvise," Abarundi batuye hafi y’uruzi rwa Rusizi rugabanya Repubulika Iharanira Demokarasi ya Congo n’u Burundi, bavuga ko bafite ubwoba bakeka ko inyeshyamba zabagabaho ibitero zivuye muri Congo. 
Ni abaturage bo ku musozi wa Kagazi, Rusiga, Mparambo muri Komini Rugombo, hahana imbibi n’agace k’imisozi miremire yo muri Teritwari ya Uvira muri Kivu y’Amajyepfo muri Congo, bakaba basaba igisirikare cya Leta y’u Burundi gukaza umutekano kugira ngo izi nyeshyamba zitinjira mu Burundi.
Batangarije Sosmedia/Burundi ubwoba bafite nyuma y’aho ku wa Kane tariki ya 19 Nzeri 2019, bumvise urusaku rw’amasasu ku nkengero z’uyu mugezi.
Umuturage utuye hafi y’uyu mupaka mu Ntara ya Cibitoke, agira ati ""Twakuwe imitima n’urwo rusaku rw’amasasu twumvise, abana bacu ntabwo bajya ku ishuri bitewe n’iryo rasa"".
Uyu muturage akomeza avuga ko ingabo z’u Burundi zitwaje intwaro zikomeye zakambitse hafi y’uwo mugezi wa Rusizi.
Abaturage bahumurizwa ngo bakaba babwiwe ko urusaku rw’amasasu bumvise rwaturukaga muri Congo, aho ngo igisirikare cya Congo (FARDC) cyahigaga inyeshyamba zaho ngo ziba inka.
""Umupaka wacu urarinzwe"". Ibi ngo bakaba babitangarijwe n’umuyobozi w’ikigo cya gisirikare cya Cibitoke iki kinyamakuru kitatangaje amazina, aho yanabasabye kuzajya bahita batanga amakuru mu gihe hari icyo baketse.
 
",https://bwiza.com/./?abarundi-batuye-hafi-ya-rusizi-bakuwe-imitima-n-039-urusaku-rw-039-amasasu-bahumvise,Politics
Rulindo: Barinubira icyemezo cy'ubuyobozi cyo kwambika abagabo amakanzu," Abaturage bo mu Murenge wa Base, mu Karere ka Rulindo, Intara y’Amajyaruguru, bavuga ko umuturage ubuyobozi bubonyeho umwanda bumwambika ikanzu kabone n’aho yaba ari umugabo. 
Aba baturage baranenga iki cyemezo cyashyizweho bavuga ko kibatesha agaciro, bagasaba ko hakorereshwa ubundi burimo kubaganiriza dore ko ntawishimira kugira umwanda.
Ubuyobozi bw’akarere ka Rulindo buvuga ko aba baturage bakwiye kumva ko umwanda ubatesha agaciro kuruta iyo kanzu, dore ko banayibambika kugira ngo babone uko bamesa imyambaro baba bambaye.
Umuyobozi w’akarere ka Rulindo, Kayiranga Emmanuel aganira na Radiotv 10, yavuze ko iyi kanzu ayizi gusa ngo ikigamijwe ni ubukangurambaga.
Meya Kayiranga yakomeje avuga ko hari hatekerejwe n’ubwoko bw’indi myambaro itari amakanzu n’ubwo ngo bigoye.
Muri aka karere kabarizwa mu Ntara y’Amajyaruguru, hafashwe iki cyemezo cyo kurwanya umwanda muri ubu buryo, mu gihe Guverineri wayo, Gatabazi JMV aherutse gusaba ’Abayobozi b’inzego z’ibanze kurwanya umwanda aho bayobora, uwo binaniye akavaho hakajyaho ababishoboye’.
Mu mwaka wa 2018 nabwo mu karere ka Rwamagana hagaragaye abayobozi bo mu nzego z’ibanze bambikwa ikanzu yitwa “Nta mwete” y’ubugwari kuko abaturage babo batatanze ubwisungane mu kwivuza,""mituelle"". Ni ikanzu bamwe banenze ko itari ikwiye kuko idasubiza ikibazo cyatumye bayibambika.
 
",https://bwiza.com/./?rulindo-barinubira-icyemezo-cy-039-ubuyobozi-cyo-kwambika-abagabo-amakanzu,Politics
RDC: Umwana w'Umunyarwanda yafatiwe mu nyeshyamba zikomoka muri Uganda," Igisirikare cya Repubulika Iharanira Demokarasi ya Congo (FARDC) gitangaza ko cyafashe umwana utagejeje ku myaka 18 w’umunyarwanda, wabarizwaga mu nyeshyamba za ADF, zikomoka muri Uganda zikaba zikora ibikorwa bya kinyeshyamba muri Congo. 
Umuvugizi w’igisirikare cya Congo, Lt Jules Ngongo avuga ko uyu mwana yari mu nyeshyamba za ADF, akaba yitwa Nishobo Omari. Ni umunyarwanda w’imyaka 13 y’amavuko, yafashwe n’igisirikare ku bw’amakuru cyari gihawe n’abaturage.
Ikinyamakuru Politicocd, gitangaza ko ari abaturage bahaye amakuru igisirikare cya Leta ko hari umutwe w’inyeshyamba uri mu gace uyu mwana yafatiwemo ka Boga, kari mu bilometero 120 uvuye mu mujyi wa Bunia, Intara ya Ituri.
Lt Ngongo ati "" Hari hashize icyumweru abaturage bagaragaza ko hari inyeshyamba zicyekwa kuba ADF, ingabo zoherejwe muri zone zifata uwo mwana ubwo zakozanyagaho"".
Yakomeje avuga "" Gen. Chaviri Amuli, ushinzwe ibitero muri Ituri arashima urahare rw’abaturage, akabasaba kongera ubushake bwo gukunda igihugu bahanahana amakuru n’ingabo za Leta kugira ngo umwanzi ahashywe"".
Kuva mu kwezi kwa Munani, izi nyeshyamba zicyekwa kuba ADF zikomeje kugaragara muri aka gace ka Boga, Teritwari ya Urumu, izi nyeshyamba zikaba zari zizwi cyane muri Teritwari ya Beni.
 
 
 
 
",https://bwiza.com/./?rdc-umwana-w-039-umunyarwanda-yafatiwe-mu-nyeshyamba-zikomoka-muri-uganda,Politics
Ntabwo ndi agakingirizo- Perezida Tshisekedi," Perezida wa Repubulika Iharanira Demokarasi ya Congo, Felix Tshisekedi yagaragaje ibyo amaze gukora bitaranze ubuyobozi bwa Joseph Kabila. 
Perezida Tshisekedi yabitangerije ibinyamakuru byo mu Bubiligi, aho yasubizaga Martin Fayulu, wakomoje ku bucuti bwe na Kabila, aho ubuyobozi bwabo abushyira mu gatebo kamwe, akemeza ko Tshisekedi ari igikoresho cya Kabila.
Yagize ati ""Afite uburenganzira bwo kuvuga icyo ashaka, icyo nabashije kubona hirya no hino, ni uko ntari agakingirizo, nafunguye imfungwa zose za Politiki, ibyo atigeze akora. Nagaruye mu gihugu abanyapolitiki bose bari mu buhungiro barimo umwe mu banzi be bakomeye, ndahamya ko aha nta byo gukoreshwa birimo"".
Yakomeje avuga ko arajwe inshinga no guhindura imibreho y’Abanye Congo, arwanya ruswa n’ibindi byagira ingaruka ku gihugu cyabo.
Ati ""Njye ndi mu nzira zo kurwanya ruswa yaranze ubuyobozi bwe ndetse nahindure imibereho y’Abanye Congo, ntabwo ndi agakingirizo ke ahubwo ndi inshuti ye, ndi inshuti ye kuko twanzuye gushyira hamwe tukayobora Congo"".
Nyuma yo gutsinda amatora akarahirira kuyobora RDC, Tshisekedi yashyizeho Guverinoma yose hamwe igizwe n’abantu 66.
Guverinoma yatinze kwemezwa kubera kutumvikana ku ruhande rwa Perezida FÃ©lix Tshisekedi n’uruhande rw’ishyaka ry’uwo yasimbuye Joseph Kabila.
Bwana Kabila wayoboye DR Congo imyaka 18, aracyafite ijambo rikomeye ku butegetsi nubwo yavuye ku ntebe y’ubutegetsi. BBC itangaza ko ishyaka rye ryiganje mu Nteko no muri sena ya DR Congo.
Tshisekedi ntabwo yifuzaga ko Kabila amurusha n’ubwiganze mu bagize guverinoma, niko gutinda ko kwemeza abayigize kuko impande zombi zitumvikanaga.
Bamwe mu basesengura ibya politiki ya Congo bavuga ko Bwana Kabila agishaka gutegekera igihugu inyuma ya Bwana Tshisekedi.
Abagize guverinoma nshya hafi 70% ni abo ku ruhande rwa Bwana Kabila.
 
",https://bwiza.com/./?ntabwo-ndi-agakingirizo-perezida-tshisekedi,Politics
Itangazo ryo kubika ryasohowe na FDLR riteye urujijo," Ubuyobozi bw’Inyeshyamba zirwanya Leta y’u Rwanda (FDLR) bwashyize hanze itangazo ribika Umuyobozi w’Ingabo zabwo gusa benshi bemeza ko riteye urujijo bitewe n’ubikwa ndetse n’ipeti yari afite. 
Itangazo ribika rya FDLR NO 003/2019 ryo kuwa 18 Nzeri 2019 rirabika uwitwa Gen. Mupenzi Pierre Bernard rwabaye kuwa 18 Nzeri 2019 muri Rutshuru, muri Kivu y’Amajyaruguru.
Igiteye urujijo ni izina ry’ubikwa ndetse n’ipeti yari afite. Bizwi ko uwishwe ku itariki yavuzwe haruguru ari Sylivestre Mudacumura wari ufite ipeti rya Liyetona Jenerali. Ni mu gihe ubwikwa yitwa Mupenzi Pierre Bernard akaba anafite ipeti rya jenerali furu (Full General). 
Haribazwa niba Gen. Mupenzi ari undi waguye mu mirwano yahuje FDLR na FARDC cyangwa se ari andi mazina ya Gen. Mudacumura nk’uko umwe mu baganiriye na Bwiza.com yavuze ko benshi mu bayobozi bakuru b’izi nyeshyamba bagiye bahindura amazina.
 
 
",https://bwiza.com/./?itangazo-ryo-kubika-ryasohowe-na-fdlr-riteye-urujijo,Politics
Dr. w’Umunya-Taiwan yarakajwe n’ibyanditse ku rubuga rutumira abagombaga kwitabira inama i Kigali," Umudogiteri ukomoka mu gihugu cya Taiwan, Tsai Hui-shan yarakajwe n’amagambo yanditse ku rubuga rwa interineti rwariho ubutumire bw’abagombaga kwitabira inama iri kubera i Kigali mu Rwanda. 
Dr. Tsai Hui-shan (è”¡è•™ç Š) ni umwe mu bagombaga kwitabira inama mpuzamahanga yiga ku kwita ku barwayi b’indwara zikomeye.
Uyu muganga usanzwe akorera mu gihugu cya Eswatini (yahoze ari Swaziland) yijujutiye ko yabonye ku rubuga rw’abatumirwa handitse ko Taiwan ari Intara y’Ubushinwa.
Inkuru Bwiza.com ikesha Ibiro Ntaramakuru by’Ubushinwa, CNA (Central News Agency) ivuga ko uyu muganga yanditse ibaruwa yamagana iyi migirire.
Uyu mugore yamaganye ibyari kuzasohoka byanditswe ku ikarita ye imwinjiza mu nama nyuma yo kureba ku rubuga rw’abazayitabira akabona igihugu cye cyanditsweho ngo “ Taiwan, intara y’Ubushinwa.”
CAN Ivuga ko uyu mudogiteri yahise yandikira ibaruwa abateguye iyi nama asaba ko ibi bintu byahindurwa.
Yanditse avuga ko Taiwan ifite byinshi yakoze mu kwita ku bafite indwara zikomeye, bityo ko ibyo bigwi byayo, bidakwiriye gupfukiranwa n’Ubushinwa.
Dr. Tsai kandi ngo ntiyemeranyije n’imibare ivuga ku buryo Taiwan n’Ubushinwa byita ku kuvura no ku burenganzira bw’abarwayi.
[caption id=""attachment_144369"" align=""alignnone"" width=""1024""]  Dr. Tsai yashimishijwe no kuba yarageze i Kigali agasanga ubusabe bwe bwarumviswe. Ifoto/ CNA  [/caption]
Kuri ubu uyu muganga nk’uko CAN ikomeza ibitangaza, yageze mu Rwanda kuwa 17 Nzeri 2109 ndetse ashimshwa n’uko ibyo yasabye byakosowe, agasanga handitse ngo “ Igihugu cya Taiwan.”
[penci_related_posts dis_pview=""no"" dis_pdate=""no"" title=""Izindi nkuru wasoma"" background="""" border="""" thumbright=""no"" number=""4"" style=""list"" align=""none"" withids="""" displayby=""recent_posts"" orderby=""rand""]
Taiwan ni ikirwa gifite ubwigenge bucagase, byinshi mu byemezo bishyirwa mu bikorwa biva mu Bushinwa bwa Xin Ji Ping.
 
 
 
 
 
 
",https://bwiza.com/./?dr-w-umunya-taiwan-yarakajwe-n-ibyanditse-ku-rubuga-rutumira-abagombaga-kwitabira-inama-i-kigali,Politics
RDC: Mu ijoro rimwe inyeshyamba zishe abantu 13," Abantu 13 bishwe abandi batatu barakomeretswa mu ijoro ryo ku wa Kabiri tariki ya 17 Nzeri 2019, n’abantu bataramenyekana mu gace ka Ngadu, Teritwari ya Ituri, muri Repubulika Iharanira Demokarasi ya Congo. 
Radio Okapi itangaza ko aba bagizi ba nabi bari bitwaje intwaro bityo bakaba bahagabye igitero ahagana saa tanu z’ijoro, bamwe baricwa, abandi barakomereka ariko banagerageza guhunga, mu gihe izi nyeshyamba zanasahuraga.
Abaturage bavuga ko agace kabo katageramo abasirikare ba Leta(FARDC) bityo ko umutekano wabo utarinzwe. Abishwe bakaba barimo abana barimo n’ufite imyaka iri munsi y’ Umunani
Ni abana 10 bishwe n’abantu bakuru batatu, abandi bantu batatu bakaba bakomeretse, barimo kuvurwa.
Aba bantu bataramenyekana ngo bari bitwaje intwaro zirimo imbunda n’iza gakondo, bakaba barasahuye amatungo arimo inkoko n’ihene.
Kubera impungenge z’umutekano wabo, abaturage bakaba bavuye mu byabo bahungira mu duce twegereye aka kagabwemo igitero, bagasaba igisirikare cya Leta kubarindira umutekano.
Amakuru aturuka muri Teritwari ya Djugu, avuga ko naho hishwe abantu bagera kuri 16, abandi batanu barakomereka. Radio Okapi ikaba itarabasha kuvugana n’umuvugizi w’ingabo za FARDC muri Ituri ngo agire icyo avuga kuri iki gitero.
",https://bwiza.com/./?rdc-mu-ijoro-rimwe-inyeshyamba-zishe-abantu-13,Politics
Ababyeyi babona abana babo bicwa n'inzara- Kimwe mu birimo gutera ihahamuka impunzi z'Abarundi," Umubare w’impunzi z’Abarundi zihahamuka mu nkambi ya Nduta muri Tanzania urimo kwiyongera, bityo bigatangazwa ko birimo guterwa n’ubuzima bubi zibayemo bwiyongeraho no kuba zirimo gusabwa gutaha ku gahato. 
Imibereho mibi mu nkambi, ihohoterwa zikorerwa ritandukanye, inzara, imfu za hato na hato, ubwoba bwo gusubizwa mu Burundi ku ngufu,... Nibyo birimo gutera izi mpunzi kugira ibibazo byo mu mutwe.
Nk’uko byatangajwe n’abaganga batagira umupaka, ishami rishinzwe indwara zo mu mutwe, bagira bati ""Imibereho itari myiza, ababyeyi babona abana babo bicwa n’inzara, gufatwa ku ngufu n’ishimutwa bibera mu nkambi. Ibi byose ni ingaruka mbi ku mitekerereze ndetse n’imyitwarire yabo"".
Abandi ngo bafite ubwoba bwo gusubiza mu Burundi, bati ""Kiriya gitutu Guverinoma ya Tanzania idushyiraho, impamvu z’umutekano muke, gushaka kuducyura ku ngufu,.... Ni gute tutahahamuka?
Nk’uko bitangazwa na SOSmedias/Burundi, ngo mu nkambi harimo abaganga bashinzwe kwita kuri izi mpunzi mu bice bitandukanye, mu kwezi gushinzwe kwa Munani, umubare w’abarwayi bagaragaza ibimenyetso by’ihungabana bakaba barazamutseho 22% ugereranije n’amazi abiri yashize.
",https://bwiza.com/./?ababyeyi-babona-abana-babo-bicwa-n-039-inzara-kimwe-mu-birimo-gutera-ihahamuka-impunzi-z-039-abarundi,Politics
Uburyo mutubura amafaranga iyaba byashobokaga ngo mutubure na BNR- Abadepite babwira abakozi ba RAB," Abadepite bagize Komisiyo Ishinzwe Kugenzura Imikoreshereze y’Imari n’Umutungo by’Igihugu (PAC) baciye amarenga ko Ikigo cy’Igihugu gishinzwe Ubuhinzi (RAB) kigomba kuzongera kwitaba iyi Komisiyo nyuma yo kutanyurwa n’ibisobanuro by’uburyo abayobozi bw’iki kigo batanze amasoko ya miliyari 4.258 Frw, kandi yari yarateganyirijwe kuzatwara miliyari 1.968 z’ amafaranga y’ u Rwanda. 
Mu bizabagarura kandi harimo n’amasoko yatanzwe atari yarateganyijwe ya miliyari 1 n’igice, arimo irya Nasho ryo ryatwaye hafi miliyoni 500 z’amafaranga y’u Rwanda.
Kuri uyu wa kabiri kuwa 17 Nzeri 2019, abayobozi b’ Ikigo gishinzwe Guteza Imbere Ubuhinzi RAB, bari imbere ya Komisiyo ishinzwe Gukurikirana Imikoreshereze y’Umutungo wa Leta PAC.
Babazwaga ku makosa y’imicungire itanoze yagaragaye muri raporo y’Umugenzuzi Mukuru w’Imari ya Leta y‘umwaka wa 2017/2018.
Imbere y’iyi komisiyo, abayobozi ba RAB ntiborohewe no kubona ibisubizo batanga ku isoko batanze rya miliyari 4.258 z’amafaranga y’u Rwanda kandi yari yarateganyirijwe kuzatwara miliyari 1.968 z’amafaranga y’u Rwanda.
Abagize PAC bagaragaje ko iryo soko ryarengejeho amafaranga akabije, ku ijanisha rya 116.3% by’ayari yarariteganyirijwe.
Depite Uwimanimpaye Jeanne d’Arc ahera aho abaza RAB icyabiteye, ngo isoko rirengeho amafaranga yikubye hafi inshuro 4.
Ati “Mukwiye kwicara mukagira icyo mukora, kuko ntabwo mwagumana ibi bintu. Ntabwo ari PAC yonyine itabyemera, n’umuntu wese ukunda Igihugu wabona iyi mikorere ya RAB yavuga ngo oya .”
RAB ntiyabonye ibisubizo hafi ndetse byageze aho Perezida wa PAC Dr. Ngabitsinze Jean Chrysostome abibutsa ko bamaze iminota bafite indangururamajwi badasubiza.
Akomeza gushimangira ko bakeneye ibisubizo bifatika kuri iki kibazo.
Ati “Duhere kuri iki cya miliyari imwe na miliyoni 900 zabyaye miliyari 4 na miliyoni 258 gute? Raporo iracyari mbisi ibibazo biracyari byinshi cyane. Ariko uburyo mutubura amafaranga iyaba byashobokaga ngo mutubure na BNR abanyarwanda bose bayaboneho.’’
Nk’uko Radiotv Flash bibitangaza, Umuyobozi Mukuru wa RAB, Dr. Karangwa Patrick, wagaragaraga nk’utungurwa n’ibiri kuvugwa muri raporo y’Umugenzuzi Mukuru w’Imari ya Leta nta bisubizo byinshi yabonye byo guha Abadepite.
Icyakora yemeye ko ibyabaye byose byatewe n’amakosa yakozwe yo gutanga amasoko atabanje gukorerwa isesengura’.
Yizeza ko bafashe ingamba ko ibi bitazasubira. Ati “Ingamba twafashe ni uko mu masoko yose y’uyu mwaka mu byo dusaba ko byongerwamo harimo gusesengura amasoko mbere y’igihe.”
Ibi bisobanuro nabyo ntibyanyuze Abadepite bakomezaga kwerekana ko amasoko yatanzwe mu buryo butubahirije amategeko yagendeyemo imari nyinshi y’Igihugu.
Ku rundi ruhande bakanagaragaza ko hakwiye kuzakorwa isuzumwa niba RAB nta myenda ibereyemo igihugu. Haranuganugwamo ruswa mu itangwa ry’amasoko. Perezida wa PAC Dr. Ngabitsinze Jean Chrisostome ati “Iminsi y’igisambo irabaze.’’
Umugenzuzi Mukuru w’Imari ya Leta Obadiah Biraro yibukije abayobozi ba RAB ko imikorere mibi nk’iyi itari iy’ubu, yifashisha umugani ko umuntu atayoberwa umwibye nubwo atamenya aho amuhishe.
Ati “Baca umugani ngo ntuyoberwa ukwibye , uyoberwa aho aguhishe.”
PAC nayo yungamo yibutsa iby’iminsi y’igisambo.
Perezida Ngabitsinze Jean Chrysostome ati “Ariko nakongereho n’ubundi ngo iminsi y’igisambo ni ingahe? Ni 40 njyewe ndabivuze.”
Imvugo z’aba bayobozi bombi zigaragaza ko nta gushidikanya amafaranga y’umurengera agera kuri miliyari 3 yanyujijwe mu masoko atemewe yanyerejwe kandi ababikoze bakaba bagomba kubiryozwa.
RAB kandi mu byo yananiwe gusobanura harimo aho bari barateganyije kubaka Karambi Irrigation Center yagombaga gutwara ingengo y’imari ya miliyoni 225 y’amanyarwanda ariko nyuma ibukubiye mu masezerano bizwi nka ‘contract’ bikabusana n’ibyanditse kuko hari handitseho miliyari imwe na miliyoni 122 n’ibuhumbi 227 n’amafaranga 300.
RAB yagaragarijwe ko isabwa ibosobanuro byinshi, yananenzwe kudatanga raporo ku gihe. Urugero rwatanzwe ni ku nkunga ya Banki y’Isi yari yemereye iki kigo ariko iyisaba kubanza kubona Raporo nta makemwa ariko bikaba bitaragezweho.
",https://bwiza.com/./?uburyo-mutubura-amafaranga-iyaba-byashobokaga-ngo-mutubure-na-bnr-abadepite-babwira-abakozi-ba-rab,Politics
"Ntabwo ingabo z'u Rwanda ziri muri Congo, iza Congo nizo zamwishe-Amb. Nduhungirehe"," 
  Umunyamabanga wa Leta muri Minisiteri y’Ububanyi n’Amahanga, Ubutwererane n’Umuryango w’Ibihugu bya Afurika y‘Iburasirazuba, Nduhungirehe Olivier, arahakana amakuru yavugaga ko ingabo z’u Rwanda ziri muri Repubulika Iharanira Demokarasi ya Congo. 
Amb. Nduhungirehe kandi yanahakanye ko nta ruhare rw’ingabo z’u Rwanda mu iyicwa rya Lt. Gen Mudacumura Sylvestre wari umuyobozi w’inyeshyamba za FDLR-FOCA, wishwe ku wa Kabiri tariki ya 17 Nzeri 2019.
Ku wa Gatatu tariki ya 18 Nzeri 2019, Major Ndjike Kaiko, umuvigizi w’ingabo za DR Congo muri Kivu ya Ruguru, yatangaje ko ingabo za Leta (FARDC) arizo zishe Sylvestre Mudacumura na bamwe mu bo bari kumwe.
Hari amakuru yavuzwe nyuma ko izi ngabo zaba zafashijwe n’iz’u Rwanda muri iki gikorwa ariko rukaba rubitera utwatsi.
Amb. Nduhungirehe avuga ko mu bihe byashize hari ibikorwa (operations) ingabo z’u Rwanda n’iza DR Congo zafatanyije mu guhashya imitwe yitwaje intwaro.
Ati: ""Ariko ubu hari ubushake bwa Congo ubwayo, turacyafatanya mu bikorwa bisanzwe nko guhana amakuru n’ibindi. Ingabo z’u Rwanda ntabwo ziri muri congo ayo makuru ntabwo ariyo ingabo za Congo nizo zavuze ko zamwishe"".
BBC itangaza ko mu kwezi kwa karindwi Perezida FÃ©lix Tshisekedi yasuye intara ya Ituri aho yatangaje ko ingabo ziri gukora ""ibitero bigari"" bigamije kurandura imitwe y’inyeshyamba z’abanyamahanga.
Mu burasirazuba bwa Congo hakorera imitwe itandukanye y’inyeshyamba zirwanya ubutegetsi bw’u Rwanda n’ubw’u Burundi.
Bwana Nduhungirehe avuga ko urupfu rwa Mudacumura ari ""inkuru nziza ku baturage ba Congo no ku baturage b’u Rwanda"". Kanda hano usome Inkuru bifitanye isano
",https://bwiza.com/./?ntabwo-ingabo-z-039-u-rwanda-ziri-muri-congo-iza-congo-nizo-zamwishe-amb-nduhungirehe,Politics
Rusizi: Imyigire y’abana bafite ubumuga iracyabangamirwa n’inzitizi z’urudaca," Abana bafite ubumuga baracyahura n’inzitizi zirimo kutagira insimburangingo n’inyunganirangingo, ku bazikeneye bigituma hari bamwe mu bana bajyanwa ku ishuri bahetswe mu mugongo kandi batangiye kuba bakuru, kuba abarezi batazi ururimi rw’amarenga ku bana bafite ubumuga bwo kutumva no kutavuga, kuba nta nyandiko y’abatabona( Braille) abigisha abatabona bagira,n’ibindi,ababyeyi n’abarezi bagasaba ko na byo byakwitabwaho. 
Izi mbogamizi zose zagaragajwe n’abarezi n’abayobozi b’ibigo by’amashuri birimo abana bafite ubumuga mu murenge wa Mururu muri aka karere bari kumwe n’ababyeyi bamwe muri abo bana mu biganiro nyunguranabitekerezo bateguriwe n’umuryango ufite mu nshingano zawo kwita ku bafite ubumuga Humanity& inclusion n’abashinzwe uburezi muri uyu murenge, aho ababyeyi bafite ubushobozi buke bwo kubonera aba bana ibyo bakeneye basaba gufashwa kugira ngo barindwe ikibabangamira mu myigire.
Mu bibazo byagaragaye cyane bibabangamiye ,harimo nk’ababa bafite ubumuga bw’ingingo bukomeye n’ababyeyi babo batuye mu bice bihanamye,hari n’imihanda mibi ku buryo kugera ku ishuri bigorana ababyeyi babo cyangwa abandi babyiyemeje bakagenda babahetse,ariko uko bakura bikagenda bigorana, n’uyu wirirwa amuhetse nta kindi yimarira, bagasaba guhabwa utugare tubafasha nubwo na byo bigoranye kubera imihanda mibi baba bacamo.
Hari kandi kuba ururimi rw’amarenga rutazwi n’abigisha abana bafite ubumuga bwo kutumva no kutavuga,umwana ntabashe kumvikana n’umwigisha, abayobozi b’amashuri afite aba bana bakavuga ko n’iyo barumenya bigoye ku mwarimu umwe mu ishuri akoresha imvugo isanzwe n’iy’amarenga icyarimwe, kuba nta nyandiko y’abatabona aya mashuri afite n’abarezi batayizi, kuba nta nzira z’abafite ubumuga cyangwa ubwiherero bwabo bwihariye buba ku mashuri kandi hari abadashobora gukoresha uburyo abandi bana bakoresha,abazanwa kwiga bafite ubumuga bukomatanije ku buryo no kwicara biba bigoranye, n’ibindi byinshi bamwe bavuga ko bibangamira aba bana bikanadindiza n’abandi basanzwe ari bazima bigana.
Bamurange Rosalie,uyobora ishuri ribanza rya Cyete mu murenge wa Mururu ririmo abana 14 bafite ubumuga bunyuranye, asanga Leta yarateye intambwe nziza mu gutuma abana nk’aba bavanwa aho bahishwaga mu nzu z’iwabo bakagana amashuri, ariko ko hari ibindi bikwiye kwitabwaho vuba ngo babashe kwiga neza, kuko hari na bamwe mu babyeyi babavana mu ishuri kuko ngo baba babona nta cyo bamenya,cyane cyane abafite ubumuga bwo mu mutwe.
Ati’’ ni ikibazo guha mwarimu umwana ufite ubumuga bwo kutumva no kutavuga kandi nta marenga azi,ukamuha umwana utabona kandi nta nyandiko y’abatabona ihari,ukamuha udashobora no kwicara nta n’uruhengekererezo ruhari,hari n’abadashobora kujya mu bwiherero bakiherera mu ishuri kandi nta wundi wo kubitaho washyizweho, byose bikabazwa mwarimu wigisha muri iryo shuri kandi anagomba kwihuta ngo arangirize porogaramu igihe, abana nk’aba bakabazwa bimwe n’abandi mu bizamini bya Leta hatitawe ku bumuga bafite,kandi hari n’abarangiza abanza batazi no gusoma no kwandika,nkabona hagikenewe byinshi.’’
Ikindi avuga ni uko abana nk’aba udashobora kubasibiza igihe ntacyo bafata mu mutwe kuko iyo atandukanye n’abo biganaga ahita arivamo,bakigishwa ibijyanye n’ubushobozi bwabo ariko bakimurwa,hakaba n’abo abayeyi bakura mu ishuri kubera ko babona ntacyo bafata,byose bikaba bikeneye kwitabwaho by’umwihariko.
Mukeshimana Valentine ushinzwe uburezi muri uyu murenge,avuga ko mu murenge wose bafite abana 59 bigana ubumuga bunyuranye,gusa ngo hari n’ababyeyi bitiranya uburwayi n’ubumuga, kubera ubushobozi buke bwo kubavuza ubu burwayi bukaba bwavamo ubumuga, bakaba bakurikiranira hafi imyigire yabo nubwo ibibazo byinshi bigihari.
Umukozi wa Humanity & inclusion, Musabyemariya Marie Chantal ,avuga ko nubwo ibibazo bigihari ariko intambwe imaze guterwa ishimishije, bakaba bafatanya na TTC Mururu ngo abiga kwigisha bige n’ururimi rw’amarenga,mu myaka iri imbere iki kibazo kikazagenda kibonerwa igisubizo, n’ibindi bibazo bihari bakaba bafatanya n’ubuyobozi bw’aka karere ngo bigende bikemuka buhoro buhoro ariko abana biga.
Umuyobozi w’aka karere wungirije ushinzwe imibereho myiza y’abaturage,Nsigaye Emmanuel avuga ko bazi ko hari byinshi aba bana bagikeneye ngo babashe kwigana n’abandi neza,ko ku bufatanye n’aba bafatanyabikorwa hari byinshi bikorwa n’ibiteganywa cyane cyane nko kubaka amashuri n’ubundi buryo buborohereza kwiga neza, bikomeje gushyirwamo imbaraga. 
 
",https://bwiza.com/./?rusizi-imyigire-y-abana-bafite-ubumuga-iracyabangamirwa-n-inzitizi-z-urudaca,Politics
Urubanza rw'umunyamakuru Phocas Ndayizera rwasubitse bitewe n'ikibazo cy'ikoranabuhanga," Urubanza rw’umunyamakuru Phocas Ndayizera rwasubitswe uyu munsi mu rugerereko ruburanisha ibyaha by’iterabwoba ruri mu Karere ka Nyanza, kubera ikoranabuhanga ryapfuye. 
Phocas Ndayizera hamwe n’abandi bagabo 12 bareganwa bavuze ko aho bafungiye muri gereza ya Mageragere i Kigali hashize amezi abiri ikoranabuhanga ryarapfuye batabona ’dossier’ zabo.
Ndayizera na bagenzi be bararegwa gutegura ibitero byo guturitsa ahari ibikorwa remezo nk’ibigega bya ’essence’, inkingi z’amashanyarazi n’inyubako z’ibigo bya Leta.
Aba baregwa bafashwe mu kwezi kwa 10 umwaka ushize, baburana ifungwa n’ifungurwa ry’agateganyo bemera ibyaha baregwa.
Uyu munsi bari gutangira kuburana mu mizi mu rugereko rwihariye rw’urukiko rukuru ruburanisha imanza mpuzamahanga n’iz’iterabwoba ruri i Nyanza mu majyepfo y’u Rwanda.
Bamwe mu bo mu miryango yabo bari baje gukurikira iri buranishwa, barimo umubyeyi, umugore n’umuvandimwe ba Phocas Ndayizera.
Abaregwa bavuze ko ikoranabuhanga aho bafungiye i Kigali ryapfuye batigeze babona ’dossier’ zabo bityo batazi neza ibyo baregwa ubu.
Umucamanza yavuze ko ataburanisha abantu batabonye ’dossier’ zabo.
Abaregwa bose, babiri gusa harimo Ndayizera, nibo bafite ababunganiye. Abandi babwiye urukiko ko ari abakene batabasha kubona abunganizi.
Umucamanza yababwiye ko icyemezo ko ari abakene gitangwa n’ubutegetsi, ko mu iburanisha ritaha nibaza badafite icyo cyemezo bazafatwa nk’abashaka kwiburanira.
Muri uru rubanza hahamagajwe nk’uregwa utazwi aho aherereye witwa Cassien Ntamuhanga, uyu yacitse gereza ya mpanga mu kwezi kwa 10 mu 2017. Bivugwa ko azaburanishwa adahari.
Bwana Ntamuhanga, mu iburanisha ku ifunga n’ifungurwa ry’agateganyo yashinjwe ko nyuma yo gucika gereza ari we wafashaga aba baregwa gutegura ibitero by’iterabwoba.
Phocas Ndayizera, umunyamakuru wigenga (freelancer) wakoreye ibinyamakuru binyuranye birimo na BBC Gahuzamiryango dukesha iyi nkuru, yabanje kuburirwa irengero mu gihe cy’icyumweru nyuma yerekanwa na polisi.
Urubanza rw’aba baregwa rwimuriwe tariki 29 z’ukwezi gutaha kwa 10.
",https://bwiza.com/./?urubanza-rw-039-umunyamakuru-phocas-ndayizera-rwasubitse-bitewe-n-039-ikibazo-cy-039-ikoranabuhanga,Politics
Ntimukavuge ngo u Rwanda ni ruto- Guverineri Mufulukye," Guverineri w’Intera y’Iburasirazuba, Mufulukye Fred avuga ko u Rwanda atari ruto ashingiye ku kuba hari ibindi rurusha ubuso hirya no hino ku Isi. 
Guverinero Mufulukye yabitangarije abaturage bo mu Kagari ka Bushenyi, Umurenge wa Mwulire, Akarere ka Rwamagana, Intara y’Iburasirazuba, kuri uyu wa Kabiri tariki ya 17 Nzeri 2019, ubwo yifatanyaga nabo mu Nteko rusange.
Avuga ko iterambere ry’igihugu ritava ku bunini bwacyo ahubwo ko ubumwe bw’abaturage n’ubuyobozi bwiza, aribyo bikigeza ku majyambere.
Ati “U Rwanda ntimukavuge ngo ni ruto,ntabwo ari ruto rwose. Ni igihugu gikomeye kuko hari n’ibindi bihugu turusha ubuso ariko igituma igihugu gitera imbere ni ugukorera hamwe kw’abagituye no kugira ubuyobozi bwiza. Ubuyobozi bwiza rero turabufite,Dukorere hamwe”.
Yakomeje abwira abaturage ko batagera ku iterambere mu gihe bakiri mu bibazo birebana n’amacakubiri, abana bata amashuri n’ibindi bishobora kuba inzitizi.
Ati “Hari ibintu tuba tutifuza kumva nk’abayobozi. Kumva ngo abana basibye ishuli bajya mu isoko, ntidushaka kongera kubyumva”.
Akomeza abasaba no kunga ubumwe, ati “Ubu hari utarabonye ingaruka z’amacakubiri? Dukwiye kumenya ko ibibazo iyo bije bitarobanura amoko, tugakorera hamwe nk’Abanyarwanda, tukunga ubumwe tugana mu iterambere ryihuta kandi rirambye.""
Umuyobozi w’akarere ka Rwamagana, Mbonyumuvunyi Radjab na we yasabye aba baturage gukomeza guharanira icyateza imbere imibereho yabo myiza, bityo akabashishikariza gutanga mituweli.
Ati “Ndagira ngo nongere mbashishikarize kwishyura umusanzu w’ubwisungane mu kwivuza, Mituweli, kuko bibafasha kwivuza mutarembeye mu ngo.Leta yabahaye amahirwe y’uko uzishyura mu kwezi kwa 7,8 n’ukwa 9 azajya ahita atangira kuvurwa. Ayo mahirwe ntabacike.""
Muri iyi Nteko rusange y’abaturage, hashinwe Perezida wa Repubulika, Paul Kagame wayishyizeho, ikaba ikemurirwamo ibibazo by’abaturage kandi bakanayigiramo byinshi.
[caption id=""attachment_144251"" align=""alignnone"" width=""1024""] Guverineri Mufulukye aganira n’abaturag[/caption]
 
  
  
",https://bwiza.com/./?ntimukavuge-ngo-u-rwanda-ni-ruto-guverineri-mufulukye,Politics
Undi mu bashyigikiye Museveni yatewe umusumari wambukiranya itama ujya mu kanwa," Umuturage witwa Isaac Katoogo wo mu Karere ka Mbale bizwi ko ari umuyoboke ukomeye wa Museveni yatewe umusumari wambukiranya itama werekeza mu kanwa. 
Katoogo uzwi nka Ambasaderi wa Yesu muri Mbale akaba asanzwe ari n’umuhanzi ukizamuka kuwa 17 Nzeri ni bwo yagabweho igitero n’abantu bataramenyekana, baramushimuta, bamutera umusumari mu itama, werekeza mu kanwa.
Spyreports dukesha iyi nkuru ivuga ko Katoogo yari yiriwe afite indangururamajwi, aririmba indirimbo zitaka ishyaka riri ku butegetsi muri Uganda (NRM) ari nako avuga imyato Perezida Museveni.
Katogo si we wa mbere utewe umusumari mu mubiri azira gushyigikira Perezida Museveni. Uwabanje kwigirizwaho nkana n’abanga urunuka Museveni na NRM ye ni uwitwa Baker Kasumba watewe imisumari mu biganza bitewe no kwambara ingofero y’umuhondo igaragaraza NRM.
[penci_related_posts dis_pview=""no"" dis_pdate=""no"" title=""Izindi nkuru wasoma"" background="""" border="""" thumbright=""no"" number=""4"" style=""list"" align=""none"" withids="""" displayby=""recent_posts"" orderby=""rand""]
Ibikorwa byibasira abayoboke ba NRM bikomeje kugaragara muri rubanda mu gihe iri shyaka riherutse gutangaza ko ritanze Museveni Yoweli Kaguta nk’uzarihagararira mu matora y’umukuru w’igihugu ateganyijwe mu 2021.
 
",https://bwiza.com/./?undi-mu-bashyigikiye-museveni-yatewe-umusumari-wambukiranya-itama-ujya-mu-kanwa,Politics
Umuyobozi ukomeye w'inyeshyamba yiciwe hafi y'umupaka w'u Rwanda n'u Burundi," Umuyobozi ukomeye w’inyeshyamba za Mai-Mai yiciwe mu gace k’imisozi miremire ka Minembwe, mu Ntara ya Kivu y’Amajyepfo, muri Repubulika Iharanira Demokarasi ya Congo, mu Bilometero bike uvuye ku mupaka w’u Rwanda n’u Burundi. 
Uyu muyobozi w’inyeshyamba wishwe yari azwi ku izina rya Col Njwapa, akaba yararashwe n’umutwe w’Abanyamulenge wa Twirwaneho, ukorera mu Minembwe.
Ikinyamakuru Chimpreports gitangaza ko umuyobozi wa Sosiyeti Sivile muri Minembwe yagitangarije ko Col Njwapa yarashwe mu ijoro ryo ku wa Mbere w’iki cyumweru, gusa ngo mu mpera z’icyumweru gishize hamwe n’ingabo ze bakaba bari bagose ikibuga cy’indege cya Minembwe bototera kugifata.
Iki kinyamakuru kandi gitangaza ko izi nyeshyamba za Mai-Mai zikorana n’inyeshyamba za Re-Tabbara zikomoka mu Burundi, zikaba zigaba ibitero mu Minembwe agace gatuwemo n’abo mu bwoko bw’abanyamulenge.
Ubuyobozi muri aka gace bwatangaje ko urupfu rw’uyu mukoloneri ari igihombo gikomeye kuri izi nyeshyamba za Mai-Mai na Red-Tabbara. Kanda hano usome inkuru bifitanye isano
 
",https://bwiza.com/./?umuyobozi-ukomeye-w-039-inyeshyamba-yiciwe-hafi-y-039-umupaka-w-039-u-rwanda-n-039-u-burundi,Politics
Byemejwe ko Perezida Nkurunziza agomba kuryozwa ibyaha byose by'ihohoterwa bikorerwa mu Burundi," Raporo ya nyuma ya komite y’umuryango w’abibumbye (UN) yakoze iperereza ku Burundi yamuritswe kuri uyu wa Kabiri tariki ya 17 Nzeri 2019, ivuga ko perezida w’u Burundi ubwe yabazwa n’amategeko ibyaha byibasira inyoko muntu abakoze iperereza babonye. 
Doudou DiÃ¨ne wari uyoboye iyi komite yabwiye inteko rusange y’ishami rya UN ryita ku burenganzira bwa muntu i GenÃ¨ve ko ""kuva mu kwa kane 2015 nta mutekano uri mu Burundi, nta burenganzira buriyo"".
Nk’uko BBC ibitangaza, Tabu Renovat uhagarariye u Burundi muri iyi Nteko yagize ati ""Amahoro n’umutekano biraganje mu Burundi hose. Ibibi mwumva hirya no hino, biri no muri iyi raporo bifite impamvu za politiki kandi ntacyo bihindura ku buryo ibintu bimeze mu gihugu"".
Abakoze iperereza bavuga ko babonye ubwicanyi, kunyuruza abantu, ihohotera rishingiye ku gitsina n’iyicarubozo bikorerwa abatavuga rumwe n’ubutegetsi, imiryango yabo n’abatifatanya n’ishyaka CNDD-FDD riri ku butegetsi.
Ibi bikaba biteye impungenge kuko biri kuba mu gihe u Burundi bwitegura amatora y’umukuru w’igihugu mu 2015 nk’uko komite yakoze iperereza ibivuga.
Doudou DiÃ¨ne yavuze ko hari ibimenyetso biteye ubwoba bimaze igihe bikorwa n’ubutegetsi, nko kubiba urwango, bishobora kuganisha kuri jenoside niba umuryango mpuzamahanga ntacyo ukoze.
Iyi raporo igira iti: ""Komisiyo ifite impamvu zumvikana zigaragaza ko abakozi ba SNR [ibiro bishinzwe iperereza], polisi n’Imbonerakure ari bo b’ibanze bakekwaho ibi byaha byibasira inyoko muntu"".
Itegeko rishya mu Burundi ryavanye SNR mu zindi nzego z’umutekano riyigira urwego rukoreshwa kandi ruha raporo ibiro by’umukuru w’igihugu.
Iyi raporo iti: ""Izo mpinduka kuri SNR ni ingingo ikomeye ishyira uburyozwacyaha bwite kuri Perezida Nkurunziza ku byaha byibasira inyoko muntu bikorwa na SNR"".
Abahagarariye ibihugu bya Tanzania na Cameroun muri nteko ntabwo bagaragaje ko bashyigikiye iyi raporo, bavuze ko amahanga agomba gukorana n’u Burundi mu bwubahane nk’igihugu cyigenga.
Uhagarariye Tanzania yavuze ko mu Burundi hari amahoro n’umutekano biri gutuma hari impunzi ziri gutaha ku bushake.
Abahagarariye Ubwongereza, Ireland n’imiryango itegamiye kuri leta muri iyi nteko bashyigikiye ibivugwa n’iyi raporo.
Aba basabye u Burundi na Tanzania guhagarika umugambi wo gucyura impunzi ku ngufu, banasaba umuryango mpuzamahanga kugira icyo ukora ngo ibivugwa n’iyi raporo bihagarare mu Burundi.
Tabu Renovat yabwiye iyi nteko ko manda eshatu z’iyi komite ku Burundi zabaye impfabusa no gutakaza amafaranga, ko ari igihe gikwiye ngo ihagarike ibikorwa byayo.
",https://bwiza.com/./?byemejwe-ko-perezida-nkurunziza-agomba-kuryozwa-ibyaha-byose-by-039-ihohoterwa-bikorerwa-mu-burundi,Politics
Uwari wafashwe n'Imbonerakuye yoze Rweru akira ageze ku butaka bw'u Rwanda," Umwe mu babyeyi b’Abarundi bahungiye mu Rwanda bakaba bari mu nkambi ya Mahama, mu Ntara y’Iburasirazuba, avuga ko umwana we yari agiye kwicwa n’Imbonerakure akizwa n’uko azi koga mu kiyaga.   
Aba bari mu buhunzi, bavuga ko hari bagenzi babo bari barasigaye mu Burundi ubu barimo kubasanga mu Rwanda bahunga ubugizi bwa nabi bukorwa mu gihugu cyabo.
Bavuga ko urubyiruko rw’Imbonerakure rubarizwa mu ishyaka CNDD-FDD rukomeje guhohotera abatavuga rumwe na Leta cyane cyane abo mu ishyaka CNL rya Agathon Rwasa.
Umwe muri izi mpunzi avuga uburyo umwana we yarokotse. Ati “Umuhungu wanjye yazanye n’abandi benshi b’urubyiruko bari muri bus ebyiri, bakorewe iyicarubozo ku buryo yanagize ikibazo cyo kumva, yashatse guhunga inshuro nyinshi ariko afatwa n’Imbonerakure z’i Kirundo, kuri iyi nshuro yazicitse yiroshye mu kiyaga cya Rweru aroga agera ku mazi y’u Rwanda”.
Ikinyamakuru Sosmedia/Burundi kivuga ko urubyiruko rwinshi ruhunga igihugu, rugasanga abandi mu nkambi ya Mahama mu Rwanda.
Ati “Abaheruka ni itsinda ry’urubyiruko ryari rigizwe n’abantu 25, bavuze ko batinya kubera impamvu z’umutekano wabo mu gihe hategurwa amatora mu 2020.
Mu rwanda habarurwa ibihumbi by’impunzi z’Abarundi zahunze igihugu kuva mu mwaka wa 2015, ubwo havukaga imvururu hategurwa amatora y’umukuru w’igihugu, abenshi muri zo bakaba babarizwa mu nkambi ya Mahama.
 
",https://bwiza.com/./?uwari-wafashwe-n-039-imbonerakuye-yoze-rweru-akira-ageze-ku-butaka-bw-039-u-rwanda,Politics
USA: Umudepite avuga ko nta kabuza Perezida Trump agomba kweguzwa kubera imyitwarire mibi," Umudepite uhagarariye leta ya Minnesota muri Amerika, Ilhan Omar avuga ko ari ikibazo cy’igihe gusa naho kweguza Perezida Trump byo bigomba kubaho. 
Ubushakashatsi buheruka kwerekana ko abanyamerika 6 ku 10 batekereza ko perezida wabo adakwiye kweguzwa.
Madamu Omar we avuga ko ari ikibazo cy’igihe bizabera gusa naho ubundi Bwana Trump agomba kweguzwa, nubwo bwose bizakorwa ku bushake bw’abaturage.
Mu kiganiro yahaye CNN mu ijoro ry’ejo kuwa mbere, uyu mugore wavukiye i Mogadishu usanzwe atumvikana na Bwana Trump, yavuze ko na Perezida Richard Nixon ajya kweguzwa ari uku byari bimeze.
Yavuze ko ku gihe cya Nixon abaturage benshi batari babishyigikiye, ati:"" Abaturage ubu yenda koko ntibabyemera ariko uko iperereza rigaragaza amakuru bazagenda bahindura uruhande"".
Madamu Omar avuga ko bikwiye ko abanyamerika bahabwa amakuru ku ""byaha n’imyitwarire mibi"" bya perezida mu gihe yari muri uyu mwanya kugira ngo bumve impamvu akwiye kweguzwa.
Mu cyumweru gishize, akanama k’ubutabera muri Amerika kafashe umwanzuro wo gutangiza iperereza ku bishinjwa Bwana Trump, Ibi byafashwe nk’ikimenyetso cyo gutangira inzira yo kumweguza.
Uyu munsi haratangira kumvwa mu ruhame Corey Lewandowski wari ushinzwe ibikorwa byo kwiyamamaza bya Bwana Trump.
Byitezwe ko bimwe mu bizavugirwa muri iri perereza bishobora kugaragaza ibyaha byakozwe na Bwana Trump bikaganisha ku kweguzwa.
[caption id=""attachment_144188"" align=""alignnone"" width=""660""] Ilhan Omar ushimangira ko Trump agomba kwerekwa umuryango[/caption]
",https://bwiza.com/./?usa-umudepite-avuga-ko-nta-kabuza-perezida-trump-agomba-kweguzwa-kubera-imyitwarire-mibi,Politics
Nyarugenge: Bahangayikishijwe n’inzu zabo zangijwe hakorwa umuhanda (Ruliba-Nyamirambo)," Bamwe mu baturage bo mu tugari twa Ruliba na Kigali, mu Murenge wa Kigali, Akarere ka Nyarugenge mu Mujyi wa Kigali, bavuga ko bahangayikishijwe n’uko imvura nyinshi nigwa inzu babamo zizabagwa hejuru nyuma y’aho zangijwe n’ikorwa ry’umuhanda Ruliba-Karama-Nyamirambo. 
Ni abaturage 30, bavuga ko ubwo mu kwezi kwa Gatandatu haturitswaga intambi, hamenwa urutare rwa Semafigi rwari ku musozi ‘Mont Kigali’ hakorwa uyu muhanda wa kaburimbo, inzu zabo zahise zitangira gusaduka, ubu bakaba bahangayitse mu gihe babona imvura y’umuhindo yatangiye kugwa.
Urutare rwaturikijwe n’Abashinwa bakora uyu muhanda ku matariki ya 24, 25, 26 ndetse na 27 Kamena 2019, bikaba byari biteganijwe ko abantu bari muri metero zitarenze 300 uvuye aho urutare rwaturikirijwe bazabarirwa imitungo, bamwe bakimurwa abandi bagasanirwa bitewe n’uburyo ibyabo byangiritse.
Bavuga ko hari itsinda ry’abayobozi ryagiye rikabarura ingo nke bageraranije n’izangiritse, bahava babizeza ko nabo bazabarirwa ariko n’ubu amaso akaba yaraheze mu kirere.
Kabatahe Aphonsine avuga ko ituritswa ry’uru rutare ritagize ingaruka ku nzu gusa, ati “Bazituritsa n’ubutaka bwaratigitaga tukabyumva, ibijumba cyangwa imyumbati urabikura ugasanga byarapfuye cyangwa byabaye umuhondo mo imbere”.
Akomeza avuga ko ataryama ngo agoheke nyuma y’aho inzu ye isadukiye, ati “Ntabwo ntuje pe, ndaryama nkarara ntekereza ukuntu igiye guhirima nkumva ndihebye, nayubatse nkifite akabaraga ariko ubu ndashaje, sinzi uko nabaho ihirimye kuko fondasiyo yarasadutse no mu rukuta kuva hasi”.
Uyu muturage na we utifuje ko amazina ye atangazwa, aragira ati “Ntabwo tuzi icyo bagendeyeho babarura, inzu yanjye yarangiritse, iri nko muri metero 150 ariko ntabwo bayibaruye kandi hari abari nko muri metero 250 babariye, ubwo se baba baragendeye kuki? Batwijeje ko bazahita bagaruka none dore imvura igiye kuzitugusha hejuru,…”
Claude Kaburame ni umuyobozi w’Umudugudu wa Ruhango I, mu Kagari ka Kigali, avuga ko ababaruriwe imitungo ari abegereye cyane aho urutare rwari.
Ati “Bari bashyizeho imbago bagiye guturitsa intambi kuko bavugaga ko inzu ziri muri metero 300 uvuye ahari urutare zizangirika bazazishyura, babariye abahegereye cyane ariko hirya gato ntibabitaho, nk’uko twanditse ibaruwa tubisaba turifuza ko bagaruka kuri terrain bakareba ibyangiritse noneho ibyagenewe abandi nabo babigenerwe”.
Mugwaneza Anastase na we ni umuyobozi w’umudugudu wa Ryamakomani, avuga ko izangiritse cyane arizo zabaruwe, gusa akunga mu rya mugenzi we Claude asaba ko itsinda ry’abatekinisiye ryari ryaturutse mu Mujyi wa Kigali no mu Karere, ryasubira aho ikibazo kiri bagasuzuma ibyo abaturage bavuga. Aragira ati “Bagaruka bakareba neza noneho abaturage bagasanirwa cyangwa bagahabwa ingurane”.
Mu Kiganiro Bwiza.com yagiranye n’umuyobozi w’Umujyi wa Kigali Wungirije ushinzwe Ubukungu n’Imibereho y’Abaturage, Umutoni Gatsinzi Nadine, yavuze ko hari bamwe babariwe ariko nyuma yo kumenya ko hari abandikiye Umujyi wa Kigali bavuga ko bangirijwe, hari itsinda rizajya gukora isuzuma.
Yagize ati “Abaturage batuye muri metero 300 ku mpande zombi z’umuhanda barabariwe dufatanyije n’abayobozi babegereye kandi bazishyurwa cyangwa basanirwe. Izi Metero 300 nizo inyigo yari yerekanye ko intambi izangiriza amazu”.
Arakomeza, ati “Abandi wavuze ni abatwandikiye nyuma kandi bari inyuma y’izo metero 300, hari n’abari muri Kilometero Ibi bigiye gusuzumwa kugira ngo koko harebwe ko ari intambi yabangirije cyangwa ibindi, noneho icyemezo gifatwe”.
Abajijwe igihe iri suzuma rizakorerwa dore ko abaturage bavuga ko bahangayikishijwe n’imvura y’umuhindo nyinshi ishobora kuzagwa, yasubije agira ati “Bizigeranwa mu cyumweru gitaha isuzuma ritangire”.
[caption id=""attachment_144160"" align=""alignnone"" width=""576""] Inzu ya Mukanyonga Beata yasadutse muri ubu buryo[/caption]
[caption id=""attachment_144161"" align=""alignnone"" width=""576""] Kubera gusaduka, urugi rw’inzu ya Mukanyonga rwaribannye[/caption]
[caption id=""attachment_144162"" align=""alignnone"" width=""576""] Iyi yasadukiyemo imbere[/caption]
[caption id=""attachment_144163"" align=""alignnone"" width=""576""] Ahangayikishijwe n’uko imvura nigwa iyi nzu izahita imugwa hejuru[/caption]
[caption id=""attachment_144156"" align=""alignnone"" width=""768""] Ibaruwa abaturage bandikiye Umujyi wa Kigali bagaragaza ko bangirijwe[/caption]
[caption id=""attachment_144157"" align=""alignnone"" width=""768""] Ni abaturage 30 bavuga ko inzu zabo zangiritse[/caption]
[caption id=""attachment_144158"" align=""alignnone"" width=""576""] Ibaruwa Kompani ikora umuhanda yandikiye umujyi iwumenyesha ko izaturitsa intambi[/caption]
[caption id=""attachment_144164"" align=""alignnone"" width=""1024""] Abaturage bemeza ko ababariwe imitungo ari abari begereye aha urutare rwaturikirijwe[/caption]
 
 
 
",https://bwiza.com/./?nyarugenge-bahangayikishijwe-n-inzu-zabo-zangijwe-hakorwa-umuhanda-ruliba-nyamirambo,Politics
Umwana wanjye yapfuye aruka inyama- Umubyeyi wo mu Budurira/Gasabo wemeza ko yahekuwe n'umuturanyi," Bamwe mu baturage bo mu Kagari ka Ruhango, Umurenge wa Gisozi, ho mu karere ka Gasabo, baragaruka ku kibazo cy’amarozi .Bavuga ko hamaze kugaragara imfu zidasobanutse ziri kwibasira bagenzi babo, bagakeka ko ari amarozi. 
Mu bihe byashize mu mudugudu wa Kanyinya, mu kagali ka Ruhango, mu murenge wa Gisozi ho mu karere ka Gasabo ahazwi nko mu “Budurira”, humvikanye urupfu rw’umwana, nyina utashatse ko amazina ye ajya ahagaragara ahamya ko yarozwe.
Uyu mugore avuga ko urupfu rw’umwana we, rwabaye urw’amayobera bityo agakeka ko ari umuturanyi we wamuhekuye. Uyu mugore avuga ko afite ibimenyetso ashingiraho, byemeza ko umwana we yishwe n’uburozi.
Aragira ati “Umwana wanjye yararwaye njya kumuvuza kwa muganga biranga. Mbaza kumuha amata, nyamuhaye atangira kuruka inyama, njya kumurukisha nabyo biranga, nsanga byaramurenze. Yapfuye aruka inyama muri ayo mezi atatu yose yarwaye.”
“Abandogeye (umugabo) yaraje atwara itaka n’umwanda (amaziranoki), abantu benshi bakamushinja bati niba utari umurozi, iryo taka wari urijyanye he?”
Kimwe n’abaturage bo muri aka gace, bemeza ko harimo abaturage bashobora kuba babarogera abana.
Bavuga ko hari imfu zimwe na zimwe zibera muri aga gace, zikababera amayobera ntibabashe gusobanukirwa icyabiteye ariko bagakeka ko ari amarozi.
Uwitwa Nyiraneza Grace aragira ati “Muri iyi karitsiye dutuyemo, harimo abatwihishemo b’abarozi. Hari abana babiri bigeze gupfira rimwe, bavuga ko ari amarozi n’ubu ejobundi hariya hirya higeze gupfa umwana na we byavuzwe ko ari amarozi abica.”
Undi nawe aragira ati “Hano ntabwo tuhizera cyane hari abarozi baroga. Ejo bundi hari umukecuru wo hirya aha wapfushije umwana, bavuga ko bamuroze. Njya kumva nkumva ngo kwa kanaka ngo hapfuye umuntu, kandi ngo bamuroze. Tukavuga tuti rero buri muntu ni ukurinda ubuzima bwe.”
Aba baturage baganiriye na Radiotv Flash ngo ntibakizerana nk’uko byahozeho. Kuri ubu ngo babanye mu rwikekwe bitewe n’uko baba bafite impungenge z’uko bashobora kubaroga.
Nyiraneza Grace Akomeza agira ati “ Mperutse kurwaza abana banjye bose babiri, ariko kubera ko bose barukaga nari nzi ko babaroze. Hari igihe utuma nk’umwana ukumva ufite ubwoba ukeka ko bamuhera nko mu nzira.”
Mugenzi we yungamo agira ati “Ubu ntabwo nanjya kwaka amazi yo kunywa mu baturanyi, kuko ntabwo mba mbizeye. Hano buri muntu akoresha ibintu bye”
Ubuyobozi bw’aka kagali ka Ruhango bugagaraza ko usibye gucyeka, nta gihamya gihari kerekana ko ari amarozi, bugatinya kubyinjiriramo cyane kugira ngo bidakurura amakimbirane mu baturage, icyakora umunyamabanga nshingwabikorwa w’aka kagali, Iribagiza Evodia avuga bagiye kugira inama aba baturage kurushaho kubana neza.
Aragira ati “ Nk’ubuyobozi icyo navuga kuri ubwo burozi, ni ukuganiriza impande zombi. Ntabwo wabwira umuntu ngo imuka hano kubera ko warogeye umuntu kandi na we ntiwamubwira ngo imuka uhunge kubera ko runaka akurogera, ahubwo tuba turimo kubaganisha mu nzira zo kubana neza kubera ko twebwe icyo twihutira ni ugukora ubujyanama.”
Itegeko ku marozi mu gitabo cy’amategeko ahana y’ u Rwanda mu ngingo yayo y’141, riteganya igifungo cya burundu nk’uko bigaragazwa mu ngingo ya 142, 143 na 144.
",https://bwiza.com/./?umwana-wanjye-yapfuye-aruka-inyama-umubyeyi-wo-mu-budurira-gasabo-wemeza-ko-yahekuwe-n-039-umuturanyi,Politics
